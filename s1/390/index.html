<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-390
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Rozmontované SCP-390 musí být uskladněno v cele s kontrolovanou teplotou v Oblasti ██. Přímý přístup nebo experimentování s SCP-390 musí být povolen nejméně dvěma (2) vyššími výzkumníky s úrovní 3.
 </p>
 <p>
  <strong>
   Popis:
  </strong>
  SCP-390 jsou pozůstatky velkého mechanického zařízení, které nejspíš bylo přibližně 6m vysoké a mělo 4 metry v průměru. Bylo ručně vyrobené a primárně se skládá ze dřeva, gumy a dalších organických materiálů s kovovou kostrou a s kovovým příslušenstvím. Zbylá sekce, která zůstala v pořádku se skládá z velkého zaměřovacího mechanismu s těžkým, utěsněným pouzdrem obsahující velké skleněné čočky, společně s dalšími komponenty, které musí být ještě identifikovány. I přes fakt, že karbonové datování určilo stáří zařízení na 2200-2300 let, jsou nedřevěné části jen velmi málo poškozené.
 </p>
 <p>
  Experimenty na SCP-390, provedené po letech opatrné restaurace, ukázaly, že zařízení je schopno vyvinout vysoké teploty, soustředěné až ve vzdálenosti do 1200 metrů, způsobovat vypařování vody a vznícení hořlavých materiálů během pár vteřin. Přesný způsob, jak je zařízení schopné tohoto docílit, je zatím neznámí a na toto téma probíhá další výzkum
 </p>
 <p>
  SCP-390 bylo odkryto archeology na archeologickém nalezišti v [DATA VYMAZÁNA] poblíž Syracuse a následně byl nahlášen nadaci tajným agentem umístěným v týmu archeologů. Průzkum naleziště také odhalil stojan, který umožňuje precizní otáčení a míření. SCP-390 bylo vyzvednuto společně s četnými dokumenty a některými vedlejšími anomálními artefakty. Amnestika třídy B byla aplikována členům archeologickému týmu.
 </p>
 <p>
  <strong>
   Dodatek 390-01:
  </strong>
  Přepis nalezených dokumentů
 </p>
 <p>
  Set pergamenů napsaných v helenistické řečtině byl nalezen v utěsněné nádobě na nalezišti, přilehlém u primárního naleziště SCP-390 a byl zajištěn nadačním agentem.
 </p>
 <blockquote>
  <p>
   [nerozluštitelný] génius. I přes obrovskou početní převahu nepřítele, jeho vynálezy dokázaly zas a zas zvrátit průběh bitvy. Agnes, má lásko, pořád se bojíš o naše bezpečí, ale nikdo nemůže stát vedle tohoto intelektuálního giganta a nevidět znovuoživenou naději, že ještě můžeme tuto válku vyhrát.
  </p>
 </blockquote>
 <blockquote>
  <p>
   [nerozluštitelný] ale je to teď, skoro rok a půl a stále není konec v dohledu. Mistr je čím dál tím víc zoufalý a dře se do noci, jako posedlý, osamělý a uzavřený ve své dílně, kde [nerozluštitelný]
  </p>
 </blockquote>
 <blockquote>
  <p>
   [nerozluštitelný] žaludek se mi obrací, když si vzpomenu na pach spáleného masa Římanů, zděšené hlasy, když ten stroj zapálil jejich lodě a vojáci umírali po stovkách. Jako by to už tak nestačilo, viděl jsem Mistra stát na vršku toho stroje, jak se směje, zatím co [nerozluštitelný]
  </p>
 </blockquote>
 <blockquote>
  <p>
   [nerozluštitelný] už nestojí po jeho boku a on jen upadá dál do šílenství. Radši se stát římským otrokem, než být zodpovědný za rozpustilé zabíjení a ničení jakožto učeň tohoto démona, kterým se stal. Napsal jsem zprávu, která bude doručena velitelovi Římanů [nerozluštitelný]
  </p>
 </blockquote>
 <blockquote>
  <p>
   [nerozluštitelný] šílenství a zase šílenství! Marcellus chce vzít toho blázna společně s tím strojem zkázy zpět to Říma. Ne, tohle nemůžu dovolit. Nemůžu nechat toho démona vyhrát, ukončím jeho život svojí rukou, když to bude potřeba. Když budu mít štěstí, tak si možná bude generál myslet, že jeho vlastní muži [nerozluštitelný]
  </p>
  <p>
   Odpusť mi, Agnes.
  </p>
 </blockquote>
</div>
