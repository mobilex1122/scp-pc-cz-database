<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="GardenpestSCP-new-new.png" class="image" src="https://scp-wiki.wdfiles.com/local--files/scp-111/GardenpestSCP-new-new.png" style="width:300px;"/>
  <div class="scp-image-caption" style="width:300px;">
   <p>
    Dva (2) jedinci SCP-111 , 'Slizkačer' (nalevo) a 'Slizobřich' (napravo), v zadržovací místnosti.
   </p>
  </div>
 </div>
 <p>
  <strong>
   Objekt #:
  </strong>
  SCP-111
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Všechny zadržené subjekty SCP-111 jsou ubytovány v Oblasti-19, ██████████ křídle, v 5m x 5m x 5m velké cele z plexiskla, jež obsahuje prostředí mírného lesa, které bylo doručeno z přirozeného okolí. Teplota v cele musí být udržována na 30º Celsia. Krmení probíhá jednou za týden, a to tak, že pracovník vloží tři (3) kg ledového salátu (
  <em>
   Lactuca sativa
  </em>
  ) do cely. Voda je doplňována automatickým zavlažovacím systémem, jež udržuje vlhkost vzduchu na 50%, jak pro doplnění vody vyžadované SCP-111, tak pro prevenci požáru. V případě množení jedinců SCP-111 je personál povinen odebrat všechna vajíčka a dopravit je do Křídla Biologických studií na zmražení.
 </p>
 <p>
  <strong>
   Popis:
  </strong>
  SCP-111 jsou zřejmě uměle vytvoření hlemýžďům podobní tvorové. Dospělí jedinci SCP-111 jsou přibližně dvacet (20) centimetrů dlouzí, dvanáct (12) centimetrů širocí, a patnáct (15) centimetrů vysocí, přesná velikost se však liší mezi jednotlivými jedinci. Jedinci SCP-111 se liší od normálních hlemýžďů tím, že jsou teplokrevní, mají komplexní oči, malé „rohy“ (chapadla s chrupavkovitými výstupky), zjevně zvýšenou inteligenci (personál je povinen přečíst si Testovací Záznam ██████ pro příklad), a komplexní žvýkací soustavu; také vzorky nakladených vajec mají zpevněnou skořápku.
 </p>
 <p>
  Nejzvláštnější je, že SCP-111 má malé duté vaky naplněné metanem z trávicích procesů. Řady [DATA VYMAZÁNA] podél vnitřku průdušnice slouží jako „zapalovač“ uloženého metanu, jež je jedinci vydechován, čímž se vytvoří proud plamene z úst subjektu. Toto „plivání plamene“ nastává v případě vzteku, avšak není používáno pro destrukci, jako spíše pro varování. To je pravděpodobně kvůli limitované velikosti váčků s metanem, což limituje jedince SCP-111 v množství plamene, jež může najednou vypustit, a téže vyžaduje čas a potravu bohatou na škrob, aby se metan doplnil.
 </p>
 <p>
  Chování SCP-111 se neshoduje s chováním standardních šneků, zahrnuje vydávání pískavých a houkavých zvuků slyšitelných lidmi, byl pozorován vysoký intelekt například [DATA VYMAZÁNA] a rodiče se, na rozdíl od normálních šneků, starají o svá mláďata. Mláďata byla pozorována, jak se fixují na své rodiče, jiné jedince svého druhu nebo výzkumníky. Toto je vysvětlováno přirozeným reflexem, založeném na Dokumentu 111-a, díky čemuž si mláďata zapamatují své majitele.
 </p>
 <p>
  <strong>
   Historie:
  </strong>
  ██/██/████ byl balík obsahující dvanáct (12) vajíček SCP-111 a Dokument 111-a zaslán do [DATA VYMAZÁNA], přední organizace Nadace. Mobilní Úderná Jednotka Alfa-4 nebyla schopna vypátrat odesílatele balíku.
 </p>
 <p>
  <strong>
   Dokument 111-a
  </strong>
 </p>
 <blockquote>
  <p>
   Nově od Dr. Wondertainmenta,
   <strong>
    DRAČÍ ŠNECI
   </strong>
   ™!
  </p>
  <p>
   Perfektní mazlíčci pro děti, které mají rády fantasy.
  </p>
  <p>
   Instrukce: Péče a Líhnutí
  </p>
  <p>
   1. Vyjměte vejce z boxu. Buďte opatrní, vajíčka Dračích šneků™ jsou křehká!
   <br/>
   2. Vložte vajíčka na teplé, bezpečné místo, a vyčkejte 7 až 10 dní.
   <br/>
   3. Držte vaše čerstvě vylíhnuté Dračí šneky™ tak, aby na vás dobře viděli, a mysleli si, že
   <br/>
   jste jejich maminka.
   <br/>
   4. Užijte si vaše nové mazlíčky, Dračí šneky™
  </p>
  <p>
   Jako krmivo dávejte vašim Dračím šnekům™ nějakou syrovou zeleninu: salát, růžičkovou
   <br/>
   kapustu, fazole, zkrátka jakýkoliv druh zeleniny, jež nechcete jíst sami. Nezapomeňte dávat jim vodu – malou sklenku vody, jednou za den.
  </p>
  <p>
   Pro vaše potěšení dodáváme Dračí šneky™ v šesti variantách! Množte je mezi sebou, abyste dostali úplně nové mazlíčky!
  </p>
  <p>
   <strong>
    Druhy:
   </strong>
  </p>
  <p>
   1.
   <strong>
    Slizobřiši
    <sup>
     ®
    </sup>
    :
   </strong>
   Rozkošný malí chlapíci, s úžasnou kůží v barvě hasičského vozu, malými černými rohy a břichem a skvrnitým opálením. Krásná vejce drozdí modré barvy.
  </p>
  <p>
   2.
   <strong>
    Slizkačeři
    <sup>
     ®
    </sup>
    :
   </strong>
   Půvabná malá stvoření, s úhlednou banánovou kůží, zatočenými rohy a pruhovanými ulitami! Bledě hnědá vejce, jako ta slepičí.
  </p>
  <p>
   3.
   <strong>
    Lepidráčci
    <sup>
     ®
    </sup>
    :
   </strong>
   Tmavá modrošedá kůže, zploštěné skořápky a hrbolatá hlava způsobují, že Lepidráčci
   <sup>
    ®
   </sup>
   vypadají jako malé mořské příšerky! Vejce mají fantastickou skelně zelenou barvu!
  </p>
  <p>
   4.
   <strong>
    Kapkočervíci
    <sup>
     ®
    </sup>
    :
   </strong>
   Zelené a zlaté pruhy, špičaté skořápky a jediný roh, nemluvě o chlupatých ocasech, to vše dělá z Kapkočervíků
   <sup>
    ®
   </sup>
   skvělé domácí mazlíčky! Vejce jsou pálená, se stříbrným nádechem!
  </p>
  <p>
   5.
   <strong>
    Svítidraci
    <sup>
     ®
    </sup>
    :
   </strong>
   Noví od Doktora Wondertainmenta, tito malí chlapíci vypadají jako modro-černí Slizobřichové
   <sup>
    ®
   </sup>
   … Dokud se nerozsvítí! Správně, Svítidraci
   <sup>
    ®
   </sup>
   září ve tmě! Vejce jsou zlaté barvy s malými červenými tečkami!
  </p>
  <p>
   6.
   <strong>
    Slizoví ještěři
    <sup>
     ®
    </sup>
    :
   </strong>
   Slizoví ještěři
   <sup>
    ®
   </sup>
   jsou baculatí, se zelenou kůží a skořápkou ve tvaru kopule, což z nich dělá skvělé mazlíčky! Vejce jsou průhledná, takže můžete vidět malého Dračího šnečka
   <sup>
    ®
   </sup>
   uvnitř!
  </p>
  <p>
   <strong>
    Upozornění pro rodiče:
   </strong>
   Když Dračí šnek
   <sup>
    ®
   </sup>
   chrlí oheň, je možné, že způsobí požár. Pro maximální zábavu a bezpečnost se doporučuje, aby byly po ruce hasící přístroje. Společnost Dr. Wondertiment též není právně, morálně ani finančně odpovědná za jakákoli zranění, smrt nebo škodu způsobenou nebezpečným používáním Dračích šneků™ nebo jiných produktů firmy Dr. Wondertiment.
  </p>
  <p>
   Přečtením tohoto dokumentu a inkubací svých vajíček Dračích šneků™ souhlasíte se všemi uvedenými podmínkami a ztrácíte svá práva na soudní spory, organizované bojkoty, protesty, duely kvůli cti atd.
  </p>
  <p>
   Užijte si svůj nákup!
  </p>
 </blockquote>
</div>
