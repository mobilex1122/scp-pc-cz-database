<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-104
 </p>
 <p>
  <strong>
   Třida Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-104 je momentálně držen v ocelovém boxu s elektronickou kódovou klávesnicí. Přístup omezen pro Třídu 3 a vyšší. Neumožňujte SCP-104 přijít do kontaktu s jakoukoliv živou tkání. Jakákoliv interakce s SCP-104 musí být prováděna s robotickou asistencí, nebo v plném ochranném obleku. Kdokoliv bude shledán "otisknut" SCP-104, se musí podrobit "odtisknutí". Pokud tak neučiníte do 24 hodin od kontaktu, dojte k vaší terminaci.
 </p>
 <p>
  <strong>
   Popis:
  </strong>
  SCP-104 je koule s průměrem 35,5 cm (14 palců) a váhou 2,3 kg (5 liber). Povrch je tvořen 6 mm (0.2 palce) tlustou vrstvou hladkého skla. Pod touto vrstvou, se nachází extrémně komplexní vzor, tvořený velice tenkými černými a bílými liniemi. Jádro tvoří pečlivě vyřezávaná dřevěná koule, která černo-bílému vzoru dává jemnou texturu. Samotný vzor je velice komplexní připomíná něco, co je podobné Rorschachovu testu, neboť každý pozorovatel udává jiný popis vzoru. Z útrob koule byl hlášen pohyb a zvuky připomínající tikání, ale do současnosti nebylo toto hlášení potvrzeno.
 </p>
 <p>
  Kdykoliv se člověk v "neotištěném" stavu dotkne SCP-104, je následně SCP-104 "otištěn". Pokud se otištěný subjekt následně vzdálí od SCP-104 o více než 9 m (30 stop) a na dobu delší než 5 minut, SCP-104 se následně zhmotní v okruhu 2 metrů (7 stop) od otištěného subjektu. Tento přesun je okamžitý. Zmizení a znovuobjevení trvá méně než nanosekundu bez ohledu na vzdálenost, nebo fyzické překážky. Každou hodinou, kterou subjekt a SCP-104 zůstávají ve vzdálenosti 9 metrů (30 stop), se SCP-104 posune o 30,4 cm (1 stopa) blíže k subjektu, dokud se subjektu nedotýká. Po dotyku se SCP-104 nepokouší o další přiblížení. SCP-104 toto chování nevykazuje vůči neotisknutým subjektům a nedokáže se otisknout na více subjektů zároveň. Ve většině případů dokáže otisknutí zamezit tlustá vrstva tkaniny, nebo kovu. Testování SCP-104 na několika případech
  <a class="newpage" href="/scp-1680">
   SCP-1680
  </a>
  naznačuje, že ke vtisknutí nedochází na genetické bázi, neboť SCP-104 nezměnilo své chování při konfrontaci s několika geneticky shodnými subjekty.
 </p>
 <p>
  SCP-104 se zdá být nezničitelné. Po zhmotnění je vždy nepoškozené. I po rozdrcení a zpopelnění se SCP-104 nepoškozené zhmotní u subjektu, pokud je mimo minimální vzdálenost déle než 5 minut. SCP-104 u většiny subjektů vyvolává pocity paranoie a vzteku, ale tyto účinky koule aktivně nevyvolává, neboť některé subjekty jsou neustálou přítomností SCP-104 zcela neovlivněné, pouze lehce podrážděné.
 </p>
 <p>
  SCP-104 dokáže být "odtištěno" pouze pokud je subjekt zabit, nebo ve stavu blížícímu se smrti. SCP-104 poté vstoupí do do "neotištěného stavu" a setrvává v něm do dalšího doteku. Rukavice o minimální tloušťce 13 mm (0.5 palce) dokáží zabránit procesu vtisknutí. Akvizice SCP-104 byla provedena na bleším trhu od muže přenášejícího SCP-104 v bowlingové tašce. Muž se neidentifikoval a prodal SCP-104 Agentu ███████ za 25¢. Následně s mnohými díky utekl.
 </p>
 <hr/>
 <p>
  <strong>
   Poznámky 104-1108-r:
  </strong>
 </p>
 <p>
  Objevila se teorie, že SCP-104 je nějaká forma extradimenzionální sondy nebo záznamového zařízení. Tato teorie se zdá být nepravděpodobnou, neboť je SCP-104 vyrobeno z pozemských materiálů a nemá žádné nástroje k pozorování, nebo zaznamenávání čehokoliv. Nicméně s dalším pozorováním podivného chování SCP-104, je tato teorie nadále prověřována.
  <br/>
  — Dr. █████
 </p>
</div>
