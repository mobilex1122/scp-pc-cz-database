<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp-019-new.jpg" class="image" src="https://scp-wiki.wdfiles.com/local--files/scp-019/scp-019-new.jpg" style="width:300px;"/>
  <div class="scp-image-caption" style="width:300px;">
   <p>
    SCP-019
   </p>
  </div>
 </div>
 <p>
  <strong>
   Objekt #:
  </strong>
  SCP-019
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-019 by mělo být uchováno na široké mříži v místnosti s betonovými zdmi s rozměry 3 m x 3 m x 4 m a s nainstalovanou spalovnou. Pokud není spalovna aktivní, tak by měla být místnost udržována při teplotě nula (0) stupňů Celsia. Pozorovatelna, kterou dělí polopropustné sklo, by se měla využívat k neustálému pozorování SCP-019, když jsou zpozorovány exempláře SCP-019-2 měla by být aktivována spalovna. V případě úniku SCP-019-2 by měly obyčejné palné zbraně být dostačující, ale pokud se jedná o únik velkého množství, tak plamenomet by měl být mnohem efektivnější. SCP-019 by mělo být vždy uchovávat ve vertikální pozici.
 </p>
 <p>
  <strong>
   Popis:
  </strong>
  SCP-019 vypadá jako obrovská keramická váza, průměr hrdla je 1.8 m a je 2.4 m vysoká. Styl a dekorace naznačují, že byla vytvořena ve antickém Řecku, i když je přesné datum nemožné určit kvůli tomu, že povrch je zcela nezničitelný. Pokud se úspěšná metoda ke zničení najde, bude na SCP-019 použita.
 </p>
 <p>
  Z SCP-019 se pravidelně vynořují entity. Obecně jsou známé jako SCP-019-2. Tyto entity se v mnoha aspektech liší, ale bývají malí, matně lidští (i když mohou mít zvířecí rysy) a extrémně nepřátelští. Často mají tendenci útočit zuby nebo drápy. I když jsou docela malí (také překvapivě hořlaví), dokážou být obstojně silní a ve větších počtech představují značnou hrozbu.
 </p>
 <div class="scp-image-block block-right" style="width:300px;">
  <img alt="scp-019-2-new.jpg" class="image" src="https://scp-wiki.wdfiles.com/local--files/scp-019/scp-019-2-new.jpg" style="width:300px;"/>
  <div class="scp-image-caption" style="width:300px;">
   <p>
    Instance SCP-019-2
   </p>
  </div>
 </div>
 <p>
  Pokud je SCP-019 zachováno naprosto v klidu a při teplotě 0 stupňů Celsia se z ní entity vynořují rychlostí 1 entity za hodinu. Následují vlastnosti, o kterých se ví, že ovlivňují rychlost manifestace SCP-019-2:
 </p>
 <ul>
  <li>
   Pohyb SCP-019
  </li>
  <li>
   Hrozba SCP-019
  </li>
  <li>
   Extrémně vysoké a nízké teploty
  </li>
  <li>
   Náhlá změna okolního prostředí
  </li>
  <li>
   Představení objektů či organismů vnitřku SCP-019 (způsobuje reakci „zaplavení“)
  </li>
 </ul>
 <p>
  Vlastnosti, které mohou a nemusí ovlivňovat rychlost šíření SCP-019-2:
 </p>
 <ul>
  <li>
   Přítomnost člověka v blízkosti SCP-019
  </li>
  <li>
   Současné změny v klimatu
  </li>
  <li>
   Specifičtí jedinci poblíž SCP-019 (zdá se, že někteří jedinci ovlivňují rychlost vynoření SCP-019-2
  </li>
 </ul>
 <p>
  mnohem drastičtěji než ostatní)
 </p>
 <p>
  Sklápění či kymácení s SCP-019 vytvoří podobnou reakci, jako kdyby bylo už předtím naplněné exempláři SCP-019-2, i když pozorovatel uvidí ze shora pouze temný otvor. Kvůli produkční rychlosti SCP-019-2 během vyrušení objektu je obtížné změřit dutinu uvnitř, avšak předpokládá se, že se neshoduje s měřením vnějšku.
 </p>
 <p>
  <strong>
   Dodatek:
  </strong>
  Dokument SCP-019-2-A
  <br/>
  Udržované zápisky o SCP-019-2 doktora Lighta a doktora Vauxe
 </p>
 <p>
  ██/██/████
  <br/>
  Exemplář SCP-019-2 byl odebrán ze zadržovací místnosti a ponechán ve vyztužené a zajištěné ohrádce s vodou a živými kuřaty jako potravou. Exemplář nepřetržitě vydával tiché a zkomolené zvuky, které zněly foneticky podobně jako helénské jazyky. I když nám důvod není známý, exempláře stále nevykazují vyšší inteligenci než mají zvířata.
 </p>
 <p>
  Exemplář žil méně než 48 hodin a pitva odhalila stavbu těla, která se shoduje na buněčné úrovni s jinými živočichy, ale s extrémně nestabilní pohybovou soustavou. Další zjevné anomálie zahrnují nestabilní dýchací soustavu, skoro neexistující trávící trakt a prakticky žádné další vnitřní orgány. Všechny ostatní pochytané exempláře vykazovaly podobné vzorce chování a úmrtí.
 </p>
 <p>
  Poznámka: Vypadá to, že exempláře SCP-019-2 nemají být schopné žít dlouhé životy poté, co opustí SCP-019. -Dr. Vaux
 </p>
 <p>
  ██/██/████
  <br/>
  Zadržovací jednotka po dlouhém vystavení SCP-019-2 slabě poničena, kterých si monitorovací tým nevšiml kvůli částečné průhlednosti. Nic takového zatím u SCP-019-2 nebylo zaznamenáno. Monitorovací tým bude i nadále nahlašovat další anomálie.
 </p>
 <p>
  ██/██/████
  <br/>
  Monitorovací týmy ohlásily, že některé z exemplářů začínají být více odolnější vůči spalování než ostatní. Předpokládá se, že jedná jakýsi ochranný mechanismus SCP-019.
 </p>
 <p>
  ██/██/████
  <br/>
  Většina exemplářů SCP-019-2 je plně odolná vůči efektům spalování. Uvažuje se o výměně spalovny za nádrž s kyselinou. Vývoj SCP-019-2 začíná být zkoumána a zřejmě bude důkazem vnímání SCP-019.
 </p>
</div>
