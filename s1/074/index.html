<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-074
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   DATA AKTUALIZOVÁNA
  </strong>
 </p>
 <p>
  <strong>
   Speciální Zadržovací Procedury:
  </strong>
  SCP-074 je zadržováno v Oblasti 84. SCP-074 je aktivní infohazard. Nesmí být prováděn žádný výzkum ohledně jeho anomálních vlastností. Veškeří zaměstnanci, kteří se předtím účastnili ve výzkumu SCP-074 a mají pomaturitní nebo vyšší vzdělání ve fyzice, nebo vstoupili do Archivu 074-317E, nesmí nikdy přijít do vzdálenosti menší než 5 km od SCP-074.
 </p>
 <p>
  SCP-074 musí být zadržováno v místnosti o velikosti 6m x 6m x 3m ze zesíleného skla
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  , filtrující veškeré ultrafialové světlo, a umístěno v místnosti bez oken osvětlované monochromatickými svítidly, která slouží jako druhořadé zadržení. Zadržovací místnost musí být obklopena lešením s pláty živé kultivované lidské kůže umístěných paralelně s povrchem zadržovací místnosti a uspořádaných tak, aby se překrývaly s laterálním krytím alespoň 95%. Pláty kůže musí být minimálně tři (3) milimetry tlusté a nahřáté na teplotu třicet sedm (37) stupňů Celsia a musí být vypěstovány ze vzorků poskytnutých zaměstnanci třídy D, se vzděláním nejméně druhého stupně základní školy, ale zároveň ne větším než střední školy. Veškeré kožní pláty musí být dennodenně kontrolovány, zda se na nich nevytvořily případy SCP-074-1; veškeré případy SCP-074-1 musí být odstraněny a spáleny.
 </p>
 <p>
  SCP-074 musí být krmeno 75 gramy čerstvě nastrouhaných listů jablka (rodu
  <em>
   Malus
  </em>
  ), kůrou, a hydroponicky pěstovaným ovocem, aby se omezil výskyt znečišťujících látek a cizích organismů, jednou denně skrze mechanický dávkovač.
 </p>
 <p>
  Kdyby došlo ke spontánnímu prolomení zadržení, zaměstnanci mohou donutit SCP-074 k návratu do svého zadržení nejprve zaměstnáním všech jeho čtyř sad čelistí celistvými čerstvými jablky, a pak fyzickým strkáním SCP-074 v požadovaném směru, během čehož musí lehce plácat otevřenou dlaní do jeho složených očí, nebo jeho přední pár tykadel postřikovat 0.5% roztokem kyseliny mravenčí.
 </p>
 <p>
  <strong>
   Popis:
  </strong>
  SCP-074 je anomální organismus, který využívá své různorodé kvantové vlastnosti na makroskopické škále a jinými způsoby ovlivňuje obvyklé zákony fyziky ve své blízkosti. Specifický charakter těchto změn se zdá být propojen s mírou, s jakou si jsou lidé v blízkosti SCP-074 vědomi přesných detailů fyzikálních zákonů, které SCP-074 modifikuje tak, že výzkum určený pro zjištění zda SCP-074 má danou vlastnost nebo schopnost vyústí ve vývoj nebo manifestaci dané vlastnosti nebo schopnosti u SCP-074. Archiv 074-317E — úplný seznam anomálních fyzikálních fenoménů, které jsou, nebo byli, asociovány s SCP-074 — je dostupný pro zaměstnance úrovně 3 nebo vyšší; zaměstnanci, kteří četli tento dokument budou diskvalifikováni z pracování s SCP-074, nebo jiné činnosti nacházející se v blízkosti menší než 5 km od Oblasti 81.
 </p>
 <p>
  SCP-074 opakovaně projevilo schopnost se spontánně objevit na místech až 3 metry mimo své hlavní zadržení; toto bylo připodobněno k tunelovému jevu.
 </p>
 <p>
  Nadační entomologové váhavě určili, že SCP-074 patří do rodu
  <em>
   Isopoda
  </em>
  běžně známého jako stejnonožci. Jeho setrvačná hmotnost je zhruba 1700 kilogramů, ale jeho gravitační hmotnost je zhruba 375 gramů; jeho objem byl odhadnut na 1.7 kubických metrů, což je zhruba velikost vozu nižší střední třídy.
 </p>
 <p>
  SCP-074 je samice
  <sup class="footnoteref">
   <a class="footnoteref" href="javascript:;" id="footnoteref-2" onclick="WIKIDOT.page.utils.scrollToReference('footnote-2')">
    2
   </a>
  </sup>
  a partenogenní; kulovitý orgán nacházející se na špičce jeho vejcovodu světélkuje a pravidelně
  <sup class="footnoteref">
   <a class="footnoteref" href="javascript:;" id="footnoteref-3" onclick="WIKIDOT.page.utils.scrollToReference('footnote-3')">
    3
   </a>
  </sup>
  a vydává něco, o čem se původně myslelo, že je forma neionizujícího záření, ale bylo od té doby identifikováno jako ,,koherentní vlnový balík"
  <sup class="footnoteref">
   <a class="footnoteref" href="javascript:;" id="footnoteref-4" onclick="WIKIDOT.page.utils.scrollToReference('footnote-4')">
    4
   </a>
  </sup>
  pravděpodobnosti ,,zhmotnění"
  <sup class="footnoteref">
   <a class="footnoteref" href="javascript:;" id="footnoteref-5" onclick="WIKIDOT.page.utils.scrollToReference('footnote-5')">
    5
   </a>
  </sup>
  jednoho ze samo oplozených vajíček SCP-074 (dále uváděno jako SCP-074-1). Případy SCP-074-1 se předně zhmotňují a inkubují v mase lidí, se znalostmi fyziky
  <sup class="footnoteref">
   <a class="footnoteref" href="javascript:;" id="footnoteref-6" onclick="WIKIDOT.page.utils.scrollToReference('footnote-6')">
    6
   </a>
  </sup>
  . V nepřítomnosti vhodného lidského hosta se vlnový balík zhmotní v jiných organismech, nebo neživých předmětech; každopádně, spíše než, že se inkubují, vajíčka uschnou a zemřou, a zanechají po sobě díry, podobné radiačnímu poškození na makroskopické škále. Zdá se, že vlnové balíky po určité době uhnijí, jelikož žádný vlnový balík, nebo případ vlnovému balíku podobného poškození, nebyl detekován ve vzdálenosti větší než 400 metrů od SCP-074. Rychlost, jakou úspěšně inkubované případy SCP-074-1 dospívají, zdánlivě záleží na hostitelově vystavení ultrafialovému světlu: pokud je hostitel vystavěn průměrně 30 minutám nefiltrovaného slunečního světla po dobu jednoho měsíce, tak bylo pozorováno, že případ SCP-074-1 vyrostl z 2 miligramů na 8 kilogramů
  <sup class="footnoteref">
   <a class="footnoteref" href="javascript:;" id="footnoteref-7" onclick="WIKIDOT.page.utils.scrollToReference('footnote-7')">
    7
   </a>
  </sup>
  , kdežto uvnitř hostitele, který byl na měsíc absolutně odstřihnut od přirozeného světla, dosáhly tři souběžné případy velikostí před odstraněním pouze 600g, 680g a 710g. Kompletní vývojová historie a životní cyklus SCP-074-1, včetně toho jak se vynoří z hostitele, a velikosti při vynoření, není zatím známa.
 </p>
 <div class="footnotes-footer">
  <div class="title">
   Footnotes
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . Menší zadržovací místnost by značně zvýšila pravděpodobnost spontánního prolomení hlavního zadržení
  </div>
  <div class="footnote-footer" id="footnote-2">
   <a href="javascript:;" onclick="WIKIDOT.page.utils.scrollToReference('footnoteref-2')">
    2
   </a>
   . Avšak postrádá obvyklý vak na vajíčka
  </div>
  <div class="footnote-footer" id="footnote-3">
   <a href="javascript:;" onclick="WIKIDOT.page.utils.scrollToReference('footnoteref-3')">
    3
   </a>
   . Přibližně 1.3krát za hodinu, když je SCP-074 zaštítěno před ultrafialovým světlem a přibližně 29.2krát když je mu vystaveno
  </div>
  <div class="footnote-footer" id="footnote-4">
   <a href="javascript:;" onclick="WIKIDOT.page.utils.scrollToReference('footnoteref-4')">
    4
   </a>
   . Zaměstnanci, kteří pořádně chápou, co je ,,vlnový balík" jsou diskvalifikováni z práce s SCP-074
  </div>
  <div class="footnote-footer" id="footnote-5">
   <a href="javascript:;" onclick="WIKIDOT.page.utils.scrollToReference('footnoteref-5')">
    5
   </a>
   . Doslova se ,,stane skutečným"; což znamená, spontánní vznik
  </div>
  <div class="footnote-footer" id="footnote-6">
   <a href="javascript:;" onclick="WIKIDOT.page.utils.scrollToReference('footnoteref-6')">
    6
   </a>
   . Ty úplně nejzákladnější znalosti, které může i málo vzdělaný občan technologické civilizace získat skrze kulturní osmózu — např. magnety se můžou přitahovat i odpuzovat, hmota se skládá z atomů, světlo má rychlost— se zdají dostačující
  </div>
  <div class="footnote-footer" id="footnote-7">
   <a href="javascript:;" onclick="WIKIDOT.page.utils.scrollToReference('footnoteref-7')">
    7
   </a>
   . Poté byl chirurgicky vyjmut a zabit
  </div>
 </div>
</div>
