<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-714
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-714 musí být drženo ve vyztuženém sejfu s vysokou ochranou a dostupný pouze pro personál Úrovně 4 a vyšší, kvůli několika incidentům při nesprávném použití.
 </p>
 <p>
  <strong>
   Popis:
  </strong>
  Zdánlivě pouhý zelený jadeitový prsten. SCP-714 se však dokáže přizpůsobit velikostí tak, aby perfektně sedělo na prstu kohokoliv se dotkne, ovšem to je jeho nejméně důležitá vlastnost. SCP-714 mění velikost pouze pokud se jej dotkne 'nový' subjekt.
 </p>
 <p>
  SCP-714 má několik důležitých vlastností, popsaných níže:
 </p>
 <p>
  <span style="text-decoration: underline;">
   1) Vyčerpání, Nutkání Odpočívat/Spát
  </span>
  <br/>
  Během několika minut od nasazení SCP-714 ohlásili jeho nositelé pocity únavy - fyzické i mentální. Kvůli tomu cítí subjekty potřebu "sednout si a odpočívat" na nejbližším kusu nábytku a pravděpodobně během několika hodin usnou. Pokud nositel SCP-714 usne, jediným způsobem jak jej vzbudit je odstranit SCP-714 spolu s jakoukoliv standardní metodou probouzení. Pocit vyčerpání zmizí do dvou až tří hodin po odebrání SCP-714;ti jež usnou zatím co nosí SCP-714 nahlásili že se cítí úžasně odpočatí poté, co bylo SCP-714 odebráno, a to i pokud spali pouze po několik minut.
 </p>
 <p>
  SCP-714 nevykazuje žádný zájem o svého nositele, zatímco je v nuceném spánku, přestože většina tělních funkcí jako dýchání pokračuje. Pokud není SCP-714 odstraněno a nositel vzbuzen, s velkou pravděpodobností zemře na dehydrataci, nebo vyhladovění během několika dní. Dopad SCP-714 (pokud nějaký je) na stárnutí nebyl testován.
 </p>
 <p>
  Nositelé, kteří jsou již před nasazením SCP-714 unavení riskují usnutí ve stoje a často pád na zem. Pokud nejsou v okolí žádné kusy nábytku, nositelé buď stojí na místě, nebo si vyrobí útulné místo k odpočinku z vhodných dostupných materiálů (polštáře, prostěradla, atd.).
 </p>
 <p>
  Nutkání usnout lze odolat, ale vyžaduje to impozantní sílu vůle a sebekázeň ze strany nositele. I tak jej následující efekt dělá nepraktickým pro použití v terénu.
 </p>
 <p>
  <span style="text-decoration: underline;">
   2) Pomalé Reakce, Zpomalená Pohyblivost
  </span>
  <br/>
  Subjekty trpí pomalejšími reakcemi; i subjekt s normálně ostrými reakcemi, ostražitý a fyzicky ve skvělé kondici může mít problém s chycením pomalého objektu, který je na něj hozen, i pokud je varován a má čas na přípravu. Nikdo nosící SCP-714 by za žádných okolností neměl mít dovoleno operovat žádné těžké stroje, nebo vozidla.
 </p>
 <p>
  Nositelé SCP-714 se pohybují mnohem pomaleji než normálně a jsou schopni maximálně průměrně rychlé chůze. Jejich pohyby nejsou fyzicky pomalejší, ale subjekty nejsou schopny takového výkonu.
 </p>
 <p>
  <span style="text-decoration: underline;">
   3) Snížená Mentální Kapacita
  </span>
  <br/>
  Zdá se, že toto je způsobené mentální únavou. Kdokoliv nosí SCP-714 tvrdí, že'přemýšlí pomalu', nebo může mít i problém nalézt správná slova pro komunikaci a celkově nemyslí tak jasně jako normálně.Nositeli může trvat delší dobu odpovědět na jednoduché otázky (např. "Jakou barvu má tento červený míč?"), natož takové, na které je potřeba soustředění a složitější odpověď.
 </p>
 <p>
  Po odebrání SCP-714 je mentální kapacita během okamžiků navrácena do normálu.
 </p>
 <p>
  <span style="text-decoration: underline;">
   4) Mentální 'Štít'
  </span>
  <br/>
  Za "výhodu" zdánlivě snížené mentální kapacity, lze považovat že nositelé SCP-714 ukazují abnormálně silnou odolnost vůči memetickým a mentálním vlivům, především příkazům, nebo okamžitým efektům. Slabší memetické vlivy mohou tímto být naprosto negovány. V obou případech cítí nositel silný a instruktivní strach ze zdroje vlivu; tento strach je nutí okamžitě vyhledat 'úkryt' jakýmkoliv způsobem, potenciálně i pomocí zničení zdroje. Toto'zaštítění' trvá pouze po dobu nošení SCP-714.
 </p>
 <p>
  Subjekty jsou stále v nebezpečí pokud jsou vystaveny memetickým vlivům, které nefungují okamžitě. Vystavení takovýmto vlivům by mělo být bráno jako normální pro dotyčný zdroj, neboť stupeň 'ochrany' SCP-714 musí být stále plně zdokumentován.
 </p>
 <p>
  Navíc, 'normální' obrázky a zvuky, které normálně způsobují nevolnost atd. zkrátka kvůli znepokojivému, nebo šokujícímu materiálu, nemají žádný efekt na nositele SCP-714. Nositel si ani nevybaví, že by je viděl, poté co je SCP-714 odstraněno. Obyčejné přesvědčování (jako motivační proslovy) nemá žádné efekty, nehledě na schopnosti a charisma mluvčího.
 </p>
 <p>
  <span style="text-decoration: underline;">
   5) Chemická Tolerance
  </span>
  <br/>
  Stejně jako mysl blokuje memetické vlivy, těla nositelů SCP-714 zpomalují a negují efekty mnoha chemikálií. Jedovaté, nebo toxické substance nejsou obyčejně zablokovány, ale ty které brzdí, nebo vylepšují neurální a/nebo nervové funkce (jako stimulanty, nebo sedativa) mají velmi sníženou účinnost. S odebráním SCP-714 skončí tato negace okamžitě. Nositelé mohou stále trpět z předávkování i když nosí SCP-714.
 </p>
 <hr/>
 <p>
  Způsob (nebo způsoby) jakými SCP-714 způsobuje tyto efekty doposud nebyl nalezen a nebyly pozorovány žádné neobvyklé emise během monitorování. Pokud je SCP-714 silně poškozeno, jako například rozpůleno na dvě části, jeho účinky přestanou okamžitě fungovat. Pokud jsou části SCP-714 dány do vzájemné blízkosti, postupně se reformují zpět do celku SCP-714, jako by byly vyrobeny z tekutiny. Jakmile je SCP-714 opět celé, jeho funkce se vrátí, jakoby nikdy nebylo poškozené. Rozemletí SCP-714 na prach nijak neovlivnilo jeho schopnost "sebeopravení", přestože proces trval pochopitelně déle. Přestože není známa povaha tohoto chování, věří se, že SCP-714 by bylo schopné zotavit se i z kompletní vaporizace, avšak kvůli nízké úrovni hrozby, jež SCP-714 představuje bylo rozhodnuto, že takové testy nejsou zapotřebí. Záznamy reformování SCP-714 v různých fázích poškození jsou dostupné na žádost u Dr. █████, nebo jiných vhodných zdrojů.
 </p>
 <p>
  Pokusy vystopovat historii vlastníků SCP-714 se ukázali jako marné, kvůli povaze jeho získání; Agent ████████ nahlásil, že se cítí ospalý i po několika šálcích silné kávy a bylo u něj nalezeno SCP-714, přestože on sám neměl nejmenší ponětí jak k němu přišel. Agent ████████ byl potrestán a bylo vzata opatření, aby se zajistilo, že SCP-714 zůstane ve svém sejfu.
 </p>
 <p>
  Vysávací efekty a potřeba odpočinku dělají SCP-714 neschopné jako obrané opatření proti některým SCP objektům. Aktuálně se neví o žádných jiných efektech SCP-714, kromě nebezpečí dehydratace a vyhladovění zaměstnance, který usne s navlečeným SCP-714.
 </p>
 <p>
  —
 </p>
 <p>
  <strong>
   Poznámky o Experimentaci:
  </strong>
  Přepisy Audio záznamů od Dr. █████
  <br/>
  Záznam ze dne 01-05-20██
  <br/>
  <em>
   "Doposud byly všechny pokusy nalézt původ efektů SCP-714 nepřínosné. Nemyslím že musím připomínat, jak užitečné by to bylo, kdybychom to dovedli použít bez negativních efektů, ale zatím se nám nic nepovedlo, proto SCP-714 čeká překlasifikování ze Safe na Euclid. Víme co to dělá, ale ne jak to dělá. I když bych rád řekl, že je to na 100% bezpečné, je na tom něco co se mi nezdá."
  </em>
 </p>
 <p>
  Záznam ze dne 12-05-20██
  <br/>
  <em>
   "Stále děláme jenom velmi malé pokroky. Pokusy o zjištění data vzniku SCP-714 nám dalo různé výsledky. Některé jeho části jsou z období kolem roku 100 až 200 po Kristu a jsou nejspíše z Číny. Jiné vzorky jsou skoro nedávné… jakoby bylo stvořeno z více částí, přestože jde dozajista o jednolitý, strukturně nezávadný jadeitový prsten. Na druhou stranu, měli jsme nějaké štěstí se zjišťováním toho komu dříve patřil, díky hlášení o mizení jadeitových soch, když byl v jejich přítomnosti prsten odpovídající popisu SCP-714. Jaká náhoda, že?"
  </em>
 </p>
 <p>
  <em>
   "Možná, že podivné regenerativní schopnosti a schopnost měnit velikost pocházejí od 'asimilování' jiných kusů jadeitu? Analýza ukázala, že SCP-714 má mnohem vyšší hustotu než obyčejný jadeit, ale není o nic těžší. Mohlo by jít o nějaký druh extradimenzionálního úložiště, i když to zní divně? Rozhodně je to skvělý způsob jak tahat váhu světa na prstu, co?"
  </em>
 </p>
 <p>
  Záznam ze dne 27-05-20██
  <br/>
  <em>
   "Okej, tak jsme měli trochu víc štěstí. Původně bylo nalezeno na konci 19. století- to jest kolem 70. a 80. let- archeologem, který cestoval kolem světa, hledal jadeitové artefakty, jako sošky a figurky, které našel v hrobkách a zapomenutých chrámech. Pátral po jedné hrobce, která jich prý měla mít mnoho… nakonec ji nalezl a vstoupil do ní, ale našel jenom SCP-714. Zajímavé. Jenom málo historických dokumentů popisuje něco, co odpovídá SCP-714, takže je velmi těžké zjistit jak staré opravdu je. Jak frustrující."
  </em>
 </p>
 <p>
  <em>
   "Osobní záznamy onoho archeologa naneštěstí nepřežili dobu a jeho rukopis není zrovna úhledný, takže je těžké odhadnout, zda nosil SCP-714 a zdokumentoval jeho efekty, když bylo v jeho držení, nebo jestli vůbec uvažoval, že si jej nasadí. Co víme je, že se prstenu rychle zbavil poté, co některé předměty z jeho sbírky 'zmizely' během noci, když byly v blízkosti prstenu, ale nenašel žádné stopy po vloupání…"
  </em>
 </p>
</div>
