<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="963ccc_small.jpg" class="image" src="http://scp-wiki.wdfiles.com/local--files/scp-963/963ccc_small.jpg" style="width:300px;"/>
  <div class="scp-image-caption" style="width:300px;">
   <p>
    SCP-963-1 bez dárce.
   </p>
  </div>
 </div>
 <p>
  <strong>
   Objekt #:
  </strong>
  SCP-963
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-963-1 bude vydáno do péče aktuálního zaměstnance třídy D, spolu se zaměstnancem známým jako asistent Dr. Brighta. Tento asistent musí být vybrán O5-█ kvůli zaručené loajalitě vůči Nadaci a psychologické stabilitě.
 </p>
 <p>
  <span style="text-decoration: line-through;">
   SCP-963 bude umístěno na čelo subjektu, nebo na horní stranu ruky pomocí dostatečně silného lepidla.
  </span>
  SCP-963-1 se nyní věší kolem krku subjektu. SCP-963-1 se nesmí zakrývat. Jakékoliv pokusy o zakrytí se setkají se smrtící silou.
 </p>
 <p>
  <span style="text-decoration: line-through;">
   Pokud stávající subjekt Třídy D přežije třicetidenní lhůtu, bude terminován a nahrazen někým jiným.
  </span>
  Na příkaz O5-█ se jakékoliv tělo aktuálně nosící SCP-963-1 nemusí měnit, pokud tělo neodejde samo, nebo pokud není 963-1 přeneseno na nového hosta.
 </p>
 <p>
  <span style="text-decoration: line-through;">
   POZOR: Od 12/13/████ se SCP-963-1 nesmí přibližovat k žádné humanoidní entitě třídy Euclid, nebo Keter. Tento příkaz je třeba uplatňovat silou.
  </span>
  Zrušeno, O5-6, O5-8, O5-9
 </p>
 <p>
  <span style="text-decoration: line-through;">
   POZOR: Od Incidentu 239-B "Clef-Kondraki", SCP-963-1 není povolen vstup do Oblasti-17 bez přímého souhlasu od třech členů Rady O5. Porušení se trestá smrtí.
  </span>
  Zrušeno, O5-6, O5-8, O5-9
 </p>
 <p>
  <strong>
   Popis:
  </strong>
  SCP-963-1 je zdobený amulet s obvodem přibližně 15 centimetrů, vyrobený z bílého zlata se třinácti (13) ██k briliantovými diamanty okolo ███k oválového rubínu. Bylo nalezeno mezi osobními předměty ██████ ███, který byl nalezen mrtvý, příčina smrti sebevražda, obklopen množstvím knih o nadpřirozenu. Náš Agent v oblasti zjistil, že SCP-963-1 se nedá poškodit a vzal jej sebou podle protokolu XLR-8R-██.
 </p>
 <p>
  Dr. Jacku Brightovi,
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  mladšímu výzkumníkovi s dobrou pověstí byla dána odpovědnost za výzkum ohledně SCP-963-1 a jeho vlastností a dán přístup k [VYMAZÁNO]. Později toho roku uniklo SCP-076-2 z kontajnmentu (viz dokument 076-2-19A), což vedlo k [VYMAZÁNO] smrtí a ██ zraněním. Doktor Bright přenášel SCP-963-1 v ruce kolem kontejnmentu SCP-076-2 a byl jedním z prvních kdo zemřel při úniku. Přibližně o █ dní později, D1-113, pověřený úklidem suti, objevil SCP-963-1 v troskách a sebral jej. Okamžitá, očividná změna postihla D1-113. Následuje rozhovor.
 </p>
 <hr/>
 <p>
  Záznam rozhovoru x████, Datum: ██-█-████
 </p>
 <blockquote>
  <p>
   ████: Můžete prosím uvést své jméno?
  </p>
  <p>
   D1-113: Jsem Jack Bright, sakra vždyť to víte!
  </p>
  <p>
   ████: Pokud vím, jste Tom Highly, pracujete pro nás jako součást svého trestu.
  </p>
  <p>
   D1-113: Nebuďte směšný! Nemůžu přeci být- (SCP-963 je odstraněno z držení D1-113. MRI ukazuje ustání všech vyšších mozkových funkcí. SCP-963-1 je vráceno, mozkové funkce se vrací)
  </p>
  <p>
   ████: Dr. Brighte?
  </p>
  <p>
   D1-113: Co?
  </p>
  <p>
   ████: Vypadá to, že máme problém.
  </p>
 </blockquote>
 <hr/>
 <p>
  Po množství experimentů bylo zjištěno, že pokud jakýkoliv živý tvor přijde do přímého kontaktu kůží s SCP-963-1, mysl subjektu je vymazána a mysl Dr. Brighta je promítnuta z SCP-963-1. Vzpomínky Dr. Brighta se zachovávají z hostitele na hostitele.
 </p>
 <p>
  Pokud subjekt udržuje kontakt po třicet (30) dní, mozkové funkce se stanou duplikátem Brightových. Pokud je SCP-963-1 po této době odebráno, subjekt zůstane individuální kopií vědomí Jacka Brighta. Sankce byly vyneseny, aby se zabránilo vytvoření více Dr. Brightů, a aby se zabránilo tomu, že Dr. Bright bude spolupracovat sám se sebou, avšak ukázalo se, že to není nutné, protože Doktor Bright se prokázal jako naprosto oddaný Nadaci a jejím metodám.
 </p>
 <p>
  Doktor Bright sám provedl rozsáhlou experimentací na SCP-963-1 za účelem osvobodit se od něj. Rozhovory s Doktorem Brightem indikují, že ██████ ███ se zabil při procesu posílení SCP-963-1 a nikdy se mu tak nepodařilo nechat se zotročit amuletem. Hypotéza Doktora Brighta říká, že on omylem aktivoval sílu SCP-963-1 tím, že byl zabit namísto zabití sebe sama, tak jako originální tvůrce.
 </p>
 <div class="scp-image-block block-center" style="width:300px;">
  <img alt="2ni6vxu.jpg" class="image" src="http://scp-cs.wdfiles.com/local--files/scp-963/2ni6vxu.jpg" style="width:300px;"/>
  <div class="scp-image-caption" style="width:300px;">
   <p>
    Na obrázku je SCP-963-2, [DATA VYMAZÁNA]
   </p>
  </div>
 </div>
 <p>
  <strong>
   Záznam Ohledně SCP-963-2
  </strong>
  <br/>
  ██/██/████ byly vydány rozkazy od O5-9, ohledně pokusů o replikaci SCP-963-1. Všechny pokusy byly neúspěšné, až do SCP-963-2, kde se [DATA VYMAZÁNA]
 </p>
 <blockquote>
  <p>
   <strong>
    VEŠKERÉ INFORMACE OHLEDNĚ SCP-963-2 JSOU TAJNÉ NA ÚROVNI 5. KDOKOLIV SE POKUSÍ ZÍSKAT PŘÍSTUP K INFORMACÍM BEZ ÚROVNĚ PROVĚŘENÍ 5 BUDE TERMINOVÁN.
   </strong>
  </p>
 </blockquote>
 <div class="footnotes-footer">
  <div class="title">
   Poznámky
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . Jež pro Nadaci pracoval od získání
   <a href="/scp-590">
    SCP-590
   </a>
   . Pro více informací ohledně psychologického stavu Dr. Brighta viz.
   <a href="/routine-psychological-evaluations-by-dr-glass">
    Rutinní psychologické hodnocení Dr. Glasse.
   </a>
  </div>
 </div>
</div>
