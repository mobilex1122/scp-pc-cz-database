<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp-127_1.png" class="image" src="https://scp-wiki.wdfiles.com/local--files/scp-127/scp-127_1.png" style="width:300px;"/>
  <div class="scp-image-caption" style="width:300px;">
   <p>
    SCP-127
   </p>
  </div>
 </div>
 <p>
  <strong>
   Objekt #:
  </strong>
  SCP-127
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-127 je považováno za stejně nebezpečné, jako normální palná zbraň tohoto typu. Avšak kvůli svým anomálním vlastnostem musí být drženo ve Zbraňové Skříni 7-C když se nepoužívá a musí být ponořeno ve vodě bohaté na vápník a proteiny. V současné době má pouze výzkumný tým přístup k SCP-127.
 </p>
 <p>
  <strong>
   Popis:
  </strong>
  SCP-127 vypadá na první pohled jako obyčejný samopal MP5K. Testy však kromě vnější ocelové schránky odhalily, je celá zbraň organická a živá. Munice vystřelená ze zbraně zprvu připomínala lidské zuby. Avšak testy DNA na "kulkách" neukázaly schodu s žádným známým druhem na Zemi.
 </p>
 <p>
  SCP-127 má dvě nastavení: poloautomat a automat (při přepínání je možno slyšet zasténání). Po spotřebování "zásobníku" zbraně (většinou 60 výstřelů) trvá zbrani přibližně 3-5 dní, než jí doroste zásoba munice. Pokusy o odstranění zásobníku skončili neúspěšně- zdá se, že je ke zbrani přirostlý.
 </p>
 <p>
  SCP-127 se nezdá býti schopno reprodukce (skeny neukázaly žádné reprodukční orgány) a nevyžaduje žádnou výživu kromě vody, vápníku a proteinů.
 </p>
 <p>
  SCP-127 se původně nacházelo v domě pana Jamese █████████████. Pan █████████████ byl nalezen mrtvý, příčinou smrti byla zástava srdce v noci 17. listopadu roku 1991. Koroner určil, že Pan █████████████ zemřel někdy ráno 8. listopadu, ale nikdo si nevšiml, dokud si někdo nevšiml že chybí o týden později. Nenalezli se žádné komplikace, ani zvláštní okolnosti, které by vedly ke smrti. Pro jeho ohromnou sbírku zbraní si přišli agenti ATF a FBI. SCP-127 bylo objeveno během testování a katalogizaci a bylo brzy na to vyzvednuto agenty Nadace.
 </p>
 <p>
  <strong>
   Dodatek:
  </strong>
  Reklasifikováno jako Třída Safe dne ██. ██. 199█.
 </p>
</div>
