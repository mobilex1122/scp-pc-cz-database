<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-572
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury::
  </strong>
  SCP-572 může být bezpečně uloženo v Bezpečnostní Schránce pro Zvláště Cenné Položky v Oblasti-19. Standardní aktivní ochranné prostředky (výbušné, chemické, biologické a memetické) musí být neustále připraveny podle standardních pokynů.
 </p>
 <p>
  Protože neexistuje žádný důvod, proč by SCP-572 mohlo být prakticky využitelné, předmět je nyní skladován spíše pro zajímavost než kvůli vědeckého výzkumu.
 </p>
 <p>
  <strong>
   Popis:
  </strong>
  SCP-572 je model meče "██████████████████" vyrobený █████████████. Zbraň je nevyvážená, což znemožňuje její použití v boji, čepel byla vyrobena z nestandardní oceli a ostří není určeno k řezání.
 </p>
 <p>
  Anomální vlastnosti tohoto meče tkví v jeho schopnosti ovlivnit psychiku toho, kdo jej drží. Přesvědčí držitele o tom, že meč je "perfektně vyvážený" a "čepel je dokonale ostrá", a dodá držiteli falešný pocit o nepřemožitelnosti a síle. Neexistují žádné známé způsoby, jak tomuto účinku odolat, postižené subjekty si zachovávají své přesvědčení, dokud ruka spočívá na rukojeti meče. Subjekty cítí touhu provádět nebezpečné kousky, včetně: přeseknutí pohybujícího se automobilu, rozpůlení kulky za letu, přeseknutí jiného meče a touhu bojovat se skutečným šermířským mistrem. Na meči je spousta zbytečných hran, takže 75% těchto pokusů nakonec způsobuje zranění samotnému nosiči meče.
 </p>
 <p>
  Jakmile je zbraň odebrána držiteli (nejlépe pomocí dlouhých kleští, aby se snížila pravděpodobnost, že předmět poraní osobu, která se jej snaží získat), mohou být všechny psychotropní účinky objektu obvykle zrušeny jedním pohlavkem.
 </p>
 <p>
  <strong>
   Dodatek:
  </strong>
  SCP-572 bylo získáno v domově ████ ███████. Když byl ███████ zadržen pro násilné opilecké chování pokusil se s SCP-572 v ruce napadnout strážníky, přičemž křičel "Vezmi si jejich hlavy a s nimi i jejich moc!" Vzhledem k tomu, že pan ███████ měl nadváhu důstojníci s ním neměli větší problém a úspěšně jej zpacifikovali pomocí taserů a gumových projektilů z brokovnice ráže 12. Při získání zbraně důstojník ███ začal vykládat, že SCP-572 je úžasná zbraň a že pokud by pan ███████ někoho mečem zasáhl, tak by mu bez problémů usekl končetinu, a to i přes to, že zbraň je tupější než nůž na máslo.
 </p>
 <p>
  Zástupce Nadace, který byl přiřazen k policejní stanici, objevil neobvyklé vlastnosti SCP-572 a odnesl jej ze skladu. Na jeho místo byla umístěna kopie meče od stejného výrobce. V době psaní tohoto dokumentu žádná další zbraň, kterou vyrobil █████████████ nevykazovala žádné neobvyklé vlastnosti.
 </p>
</div>
