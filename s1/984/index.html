<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="bearstormstheshitter.jpg" class="image" src="http://scp-wiki.wdfiles.com/local--files/scp-984/bearstormstheshitter.jpg" style="width:300px;"/>
  <div class="scp-image-caption" style="width:300px;">
   <p>
    SCP-984
   </p>
  </div>
 </div>
 <p>
  <strong>
   Objekt #:
  </strong>
  SCP-984
 </p>
 <p>
  <strong>
   Třída Objektu:
  </strong>
  Safe-impetus
 </p>
 <p>
  <strong>
   Speciální Zadržovací Procedury:
  </strong>
  Zařízení, v němž se SCP-984 nachází (aktuálně Oblast-48) je pod záštitou Společnosti ██████████, Nadační krycí korporace. Dveře do SCP-984 zůstávají zamčeny z venku s výjimkou testování, stejně tak všechny kabinky uvnitř SCP-984. Pouze personál Třídy D smí vstoupit do SCP-984 bez ochranného brnění a zbraně.
 </p>
 <p>
  Alespoň tři lékařští zaměstnanci Úrovně 0 musejí být neustále přítomní v Oblasti-48. Pokud se SCP-984 z jakéhokoliv důvodu aktivuje, tito zaměstnanci musejí být zavoláni k SCP-984, aby provedli lékařskou péči na osobách opouštějících SCP-984.
 </p>
 <p>
  <strong>
   Popis:
  </strong>
  SCP-984 je umývárna nacházející se v [VYMAZÁNO]. Po objevení bylo zjištěno, že tři žárovky jsou rozbité.
 </p>
 <p>
  Za normálních okolností je SCP-984 neobvyklé pouze tím, že je částečně zvukotěsné komerčně dostupnými materiály. SCP-984 začne projevovat své anomální vlastnosti pouze za následujících okolností:
 </p>
 <ul>
  <li>
   Žádné osoby se nenacházejí v otevřené části SCP-984.
  </li>
  <li>
   Přesně jedna záchodová kabinka v SCP-984 je obsazena přesně jednou osobou. Dveře do této kabinky musejí být zavřeny a zamčeny.
  </li>
  <li>
   Alespoň jedna žárovka v SCP-984 je rozbitá, nebo vypnutá.
  </li>
 </ul>
 <p>
  Pokud budou tyto podmínky splněny, jeden, nebo více jedinců SCP-984-1 se materializuje uvnitř SCP-984, jakmile osoba opustí kabinku. Jedinci SCP-984-1 bývají velcí, vysoce agresivní savci různých druhů
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  Všichni jedinci SCP-984-1 mizí devět minut po objevení. SCP-984-1 samo neopustí SCP-984 a zmizí, pokud je k tomu donuceno.
 </p>
 <p>
  Jedinci SCP-984-1 vykazují symptomy a chování charakteristické pro střední a pokročilé stádium nakažení vzteklinou. Ovšem spíše než většina zvířat nakažených vzteklinou, SCP-984-1 jsou velmi nepřátelská vůči lidem, především osobám, které vstoupí do SCP-984. Vzhledem k tomu, že osoby uvnitř SCP-984 nejsou většinou vybaveny pro práci s nebezpečnými zvířaty, jsou oběti často několikrát pokousány, než se dokáží řádně bránit. V případě, kdy je alespoň jeden jedinec SCP-984-1 větší, či silný, je možné že SCP-984-1 zabije oběť krátce po svém objevení.
 </p>
 <p>
  Pokud oběť přežije útok SCP-984-1, zažívá zmatení ohledně událostí, které se uvnitř SCP-984 udály. V některých případech oběti připíšou svá zranění obyčejným nehodám, která by ovšem takové škody nemohla způsobit.
 </p>
 <div class="footnotes-footer">
  <div class="title">
   Poznámky
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . Zaznamenané druhy zahrnují
   <em>
    Canis lupis
   </em>
   ,
   <em>
    Alces alces
   </em>
   ,
   <em>
    Ursus arctos
   </em>
   , a v jednom případě jedince
   <a href="/scp-1000">
    SCP-1000
   </a>
   .
  </div>
 </div>
</div>
