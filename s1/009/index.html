<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="SCP-009.jpg" class="image" src="http://scp-wiki.wdfiles.com/local--files/scp-009/SCP-009.jpg" style="width:300px;"/>
  <div class="scp-image-caption" style="width:300px;">
   <p>
    SCP-009 před zajištěním
   </p>
  </div>
 </div>
 <p>
  <strong>
   Objekt #:
  </strong>
  SCP-009
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Objekt musí být uskladněn v zamčené nádrži z teplu-vzdorné slitiny o rozměrech minimálně 2m x 2m x 2m.
 </p>
 <p>
  Mimo testování, nesmí být SCP-009 za žádných okolností vystaveno teplotám přesahujícím 0°C a v okolí 30 metrů kolem zadržovací zóny objektu se nesmí vyskytovat žádné vodné roztoky. Komora objektu musí být neustále chlazena minimálně třemi (3) přebytečnými chladícími jednotkami a musí být vybavena tepelnými senzory, které musí být neustále kontrolovány. Jakákoliv závada senzorů, nebo chladících systémů musí být okamžitě nahlášena a opravena. Pokud se kdykoliv teplota v zadržovací oblasti dostane nad -5°C, komora musí být uzamčena a zaplavena chladící kapalinou dokud se teplota nevrátí zpátky do bezpečných hodnot (-30°C až -25°C).
 </p>
 <p>
  Během testování musí být zadržovací zóna udržována v kompletním vakuu a personál pracující s SCP-009 musí nosit ochrannou výbavu proti prostředí. Po skončení testování musí všechno vybavení, personál a další materiály projít dehydratačními procedurami a musí být na minimálně 12 hodin umístěno v karanténě. Jakákoliv vlhkost vykazující vlastnosti SCP-009 musí být rovněž umístěna do karantény a přidána do zadržovací zóny hned jak to bude možné. Živé organismy, které budou kontaminovány SCP-009 musí být terminovány za pomocí chemického vysušení a extrahované molekuly SCP-009 musí být navráceny do kontejnmentu.
 </p>
 <p>
  <strong>
   Popis:
  </strong>
  SCP-009 je přibližně ███ litrů substance která na první pohled připomíná destilovanou vodu (H
  <sub>
   2
  </sub>
  O), s výjimkou výrazného červeného odstínu. Tento červený odstín je rozpoznatelný ve všech skupenstvích a slouží jako ten nejúčinnější způsob určení kontaminované hmoty před tím, než se projeví její anomální vlastnosti. Oproti obyčejné vodě má SCP-009 kapalné skupenství mezi teplotami -100°C a 0°C a pevné skupenství nad těmito teplotami. Při teplotách pod -100°C se SCP-009 vypařuje do plynného skupenství podobného páře.
 </p>
 <p>
  Výzkumy struktury atomů SCP-009 se ukázaly jako neprůkazné. Substance se zdá totožná s molekulami obyčejné vody, až na [VYMAZÁNO], což je v rozporu se základními zákony entalpie. Doktor █████, odborník na Mimoprostorovou fyziku žijící v Oblasti-██ se domnívá, že by SCP-009 mohlo mít původ ve vesmíru s alternativními zákony fyziky.
 </p>
 <p>
  Nejhazardnější vlastnost SCP-009 je nicméně jeho schopnost kontaminovat normální H
  <sub>
   2
  </sub>
  O. Pokud přijde do střetu s jakýmkoliv vodným roztokem začne SCP-009, skrz neznámý proces, přenášet jeho anomální vlastnosti na ostatní objekty a živočichy. Testy ukázaly, že je schopné napojit se na led, páru, čaj, ovocnou šťávu, mořskou vodu, krev a [DATA VYMAZÁNA]. Čas potřebný na to aby tento proces nastal se různí podle teploty a chemickém složení ovlivněné hmoty, přičemž byly pozorovány časy mezi 3 minutami a ██ hodinami.
 </p>
 <p>
  Testy na Personálu Třídy D naznačily průběh přenosu substance, o kterém bylo zjištěno, že funguje podle jednoho stejného vzoru:
 </p>
 <p>
  1. Prvotní vystavení: Subjekt je vystaven SCP-009, a to se začíná napojovat na všechnu vlhkost na vystaveném povrchu. V této fázi živočichové většinou nepociťují žádné neobvyklé příznaky kromě mírného pocitu zahřívání.
 </p>
 <p>
  2. Povrchová přeměna: Na vystavené oblasti se začnou formovat omrzliny, z důvodu, že teplo vydávané subjektem zahřívá SCP-009 nad 0°C. Tato fáze může trvat od jedné (1) minuty až po ██ hodin, během čehož začne subjekt pociťovat [VYMAZÁNO] krystalky na jeho pokožce.
 </p>
 <p>
  3. Přeměna vnitřní tkáně: Exponenciální nárůst teploty SCP-009 způsobí v celém těle subjektu nekontrolovatelnou reakci, která vyústí v [VYMAZÁNO]. Ztráta krve je ve skutečnosti minimální díky ledovým krystalkům [VYMAZÁNO], což umožňuje subjektu zůstat naživu a při vědomí až po ██ hodin.
 </p>
 <p>
  4. [DATA VYMAZÁNA]
 </p>
 <p>
  Testy na Personálu Třídy D byly přerušeny 4/23/20██.
 </p>
 <p>
  <strong>
   Dodatek: Okolnosti nálezu:
  </strong>
  Subjekt byl nalezen v ████, na Aljašce, 11/05/19██. Nadace byla obeznámena, po hlášeních, obdržených od místního kmene ████, který nalezl zmrzlá těla skupiny lovců tuleňů, kteří patrně ztroskotali ██ kilometrů od vesnice.
 </p>
 <p>
  Všechny oběti byly pokryté červeným ledem. Příčina smrti byla zaznamenána jako vnitřní krvácení přes to, že bližší pozorování objevilo [VYMAZÁNO]. Předpokládá se že nízké okolní teploty zpomalily průběh mrznutí. Toto prodloužilo čas potřebný k celkové přeměně o ██ hodin a umožnilo obětem zůstat při vědomí dokud [DATA VYMAZÁNA].
 </p>
 <p>
  Původ SCP-009 je momentálně neznámý. Vyšetřování podobných událostí nebo materiálů v oblasti trvá. Důkazy na místě naznačují [VYMAZÁNO], což by mohlo zahrnovat SCP-███.
 </p>
 <p>
  Pro více detailů viz
  <a href="/exploration-log-a009-1">
   Záznam Průzkumu A009-1
  </a>
  .
 </p>
 <p>
  <strong>
   Dodatek:
  </strong>
  11/9/19██ Po původním hlášení a navrácení vzorků, bylo potvrzeno, že pavoukovec nalezený MTF-B7 (viz
  <a href="/exploration-log-a009-1">
   připnutá složka
  </a>
  ) je skutečně dřív neznámý druh
  <a class="newpage" href="/scp-3023">
   SCP-3023
  </a>
  . Vyšetřování odhalilo původ druhu v [VYMAZÁNO] jakožto výsledek [DATA VYMAZÁNA].
 </p>
 <p>
  <strong>
   Dodatek:
  </strong>
  12/6/19██
  <br/>
  Po opakovaných vyšetřováních je nutné poznamenat, že část pobřežní čáry, na které byly objeveny původní oběti byla vyprahlý kámen přibližně █ od pobřeží a byla dostatečně suchá a chladná na to, aby zabránila výrazné kontaminaci okolní oblasti. Vytvořily se dohady, že pokud by byla oblast blíž k vodě mohla by nastat událost v měřítku vyhynutí.
 </p>
 <p>
  Uvažuje se o překlasifikování SCP-009 na Keter.
 </p>
 <p>
  <strong>
   Dodatek:
  </strong>
  12/16/20██
  <br/>
  Super-chlazení SCP-009 pro účely testování není do dalšího oznámení povoleno. Personál by měl používat pouze tekutý dusík v kontrolovaných množstvích a pouze dokud teploty nedosáhnou přijatelných hodnot.
 </p>
 <p>
  Související poznámka: Možné využití SCP-009 ve výzkumu studené fúze čeká na schválení.
 </p>
 <p>
  <strong>
   Poznámka od O-5:
  </strong>
  1/09/20██
  <br/>
  Rozhodli jsme se, že tu věc prozatím necháme na Euclid. Chápeme že vzrůstají obavy, ale dokud to budete udržovat pod proudem a nikdo se nepřiblíží k jeho zadržovací zóně, neměl by s tím být žádný problém. To je taky důvod proč to necháváme v Oblasti ██.
 </p>
 <p>
  K tomu výzkumu studené fůze, zatím nic takového nečekejte. Upřímně řečeno, nemáme rozpočet na to mít tu další SNAFU jako je Oblast ██. Záchranný tým stále nenašel [VYMAZÁNO] Doktora ██████.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    + Záznam křížového testování 9507F23
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     Skrýt Záznam
    </a>
   </div>
   <div class="collapsible-block-content">
    <p>
     Následující záznam experimentu byl obdržen díky náhodnému přenosu
     <a href="/scp-507">
      SCP-507
     </a>
     do vesmíru, ve kterém byl popsaný test proveden použitím
     <a href="/scp-107">
      SCP-107
     </a>
     . Použitelnost hlášených výsledků v našem vlastním vesmíru se momentálně posuzuje.
    </p>
    <blockquote>
     <p>
      <strong>
       Vklad:
      </strong>
      10ml SCP-009
      <br/>
      <strong>
       Výsledek:
      </strong>
      V testovací zóně padal s mírnou intenzitou 27 minut "červený sníh". Tráva rostoucí v testovací zóně začala nekontrolovatelně reagovat což skončilo tím, že celá oblast během několika minut "zamrzla". Nutno podotknout, že anti-entalpatická reakce SCP-009 se nerozšířila za dosah
      <a href="/scp-107">
       SCP-107
      </a>
      . Příčina se stále vyšetřuje. Ne-trávovité rostliny v oblasti změnily barvu na světle červenou, vyrostly a zmutovaly do tyrkysově zbarvených "chapadel" podobných těm u druhu Drosera capensis. Sliz produkovaný těmito chapadly byl později identifikován jako SCP-009. Jak je tato rostlina schopná přežít s SCP-009 obsaženým v její buněčné struktuře se zatím zjišťuje, nicméně předběžná teorie říká, že je tato rostlina napodobeninou flóry ve vesmíru odkud SCP-009 pochází.
     </p>
    </blockquote>
   </div>
  </div>
 </div>
</div>
