<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp-457-new.png" class="image" src="https://scp-wiki.wdfiles.com/local--files/scp-457/scp-457-new.png" style="width:300px;"/>
  <div class="scp-image-caption" style="width:300px;">
   <p>
    SCP-457, po rozdělení na dvě isntance. Pozorováno přes kameru během testování.
   </p>
  </div>
 </div>
 <p>
  <strong>
   Objekt #:
  </strong>
  SCP-457
 </p>
 <p>
  <strong>
   Třída Objektu #:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-457 je uzavřeno v komoře 5 x 5 m, se stěnami z ohně vzdorného a teplu odolného materiálu (azbestocement, perlitové desky) o celkové tloušťce nejméně 22,9 cm (9 palců). Přístup do komory sestává z nejméně dvou vzduchotěsných místností s řízenou teplotou, které lze v případě nouze utěsnit. V cele SCP-457 by měla být udržována vysoká vlhkost a v podlaze musí být instalován odvodňovací systém, dále systém protipožárních ostřikovačů, který nelze vypnout a nouzové hadice s tlakem vody nejméně 2.1 MPa. SCP-457 je povolen malý suchý prostor na stěně komory, ten ale zajišťuje pouze minimální ochranu a umožňuje zachování tvaru.
 </p>
 <p>
  Všichni zaměstnanci, kteří vstupují do uzavřeného prostoru s SCP-457, musí být oblečeni v protipožárních oblecích třídy A. Vstup je povolen pouze tříčlenným skupinám, přičemž dva členové skupiny musí být vybaveni vysoce kvalitními ohnivzdornými štíty a nouzovými hasicími přístroji. Pracovníci by měli vstoupit do komory SCP-457 pouze aby mu poskytli denní přísun paliva nebo opravili celu či hasící systém.
 </p>
 <p>
  Pokud SCP-457 zaútočí na zaměstnance, je nutné jej dostat pod kontrolou (tzn. donutit, aby se vrátilo do cely) pomocí hasicích přístrojů a nouzových hadic.
 </p>
 <p>
  V případě poškození cely způsobené SCP-457 by měly být spuštěny nouzové hasící systémy a personál by měl být vybaven hasícími přístroji a ochrannými štíty.
 </p>
 <p>
  <strong>
   Popis:
  </strong>
  SCP-457 je racionální entita tvořená plameny. Materiál, který tvoří SCP-457 se nedá prozkoumat jakýmikoliv známými prostředky, nicméně tvar předmětu je zvýrazněn plameny, které se kolem něj tvoří. Pokud má objekt dostatek paliva, zvětší se a je možné v něm rozeznat humanoidní siluetu. Nemenší forma SCP-457 je jediný plamen o velikosti lidské hlavy. V této velikosti má SCP-457 omezený výkon a nevykazuje žádné neobvyklé vlastnosti ve srovnání s jakýmkoli jiným plamenem, až na schopnost "skákat" na blízké hořlavé materiály nebo do jiných plamenů, které se pak asimiluje.
 </p>
 <p>
  Pokud má SCP-457 k dispozici dostatek paliva, může nabýt složitějších forem, stejně jako zvětšovat svoji velikost, přičemž jeho inteligence prudce vzroste. Způsob myšlení SCP-457 je neznámý, ale po dosažení dostatečné velikosti téměř vždy přebírá humanoidní formu tvořenou a obklopenou plameny. Bylo zjištěno, že SCP-457 komunikuje psaním plamenných písmen ve vzduchu nebo spalováním částí stěn. Někdy mluví pomocí horkého vzduchu vypouštěného pod velkým tlakem. Po dosažení určité velikosti je objekt rozdělen na dvě bytosti, z nichž každá je schopná dalšího dělení. Nicméně instance SCP-457 jsou vůči sobě agresivní a vždy se pokoušejí absorbovat nebo uhasit kopii. Zejména pokud je k dispozici málo paliva.
 </p>
 <p>
  Chování SCP-457 je velmi předvídatelné, protože jeho cílem je najít co nejvíce hořlavých materiálů a šířit se. Nebezpečná je zvyšující inteligence objektu během jeho růstu a jeho schopnost učit se a napodobovat chování lidí. To vede k tomu, že SCP-457 úmyslně poškozuje a vypíná sprinklery, ve výjimečných případech připravuje složité pasti. Objevily se případy, kdy se objekt snažil oklamat nebo přesvědčit personál, aby ho uvolnil, nebo mu dal více hořlavých materiálů. Vzhledem k jedinečné struktuře SCP-457, měnící se úrovni intelektu a neochotě spolupracovat není možné přesně zkoumat psychologii objektu srovnáváním s tou lidskou.
 </p>
 <p>
  SCP-457 bylo odchyceno v létě 2007 v ███████, █████, po mnoha lesních požárech, které způsobilo. Jak a kde původně vzniklo SCP-457, není známo. Probíhá vyšetřování účasti objektu na dalších velkých požárech.
 </p>
 <p>
  <strong>
   Dodatek:
  </strong>
 </p>
 <blockquote>
  <p>
   <strong>
    Rozhovor mezi Dr. ████ a SCP-457
   </strong>
  </p>
  <p>
   <strong>
    Dr. ████:
   </strong>
   Můžete mluvit??
  </p>
  <p>
   <strong>
    SCP-457:
   </strong>
   Ano.
  </p>
  <p>
   <strong>
    Dr. ████:
   </strong>
   Dobře. Mohl byste odpovědět na pár otázek?
  </p>
  <p>
   <strong>
    SCP-457:
   </strong>
   [Bez odpovědi]
  </p>
  <p>
   <strong>
    Dr. ████:
   </strong>
   Budu to brát jako ne. Jaký máte pocit ze svého omezení?
  </p>
  <p>
   <strong>
    SCP-457:
   </strong>
   [Praskání] Nelíbí. Ne palivo. Ne vzduch.
  </p>
  <p>
   <strong>
    Dr. ████:
   </strong>
   Poskytujeme vám dostatek vzduchu a paliva, abyste přežil.
  </p>
  <p>
   <strong>
    SCP-457:
   </strong>
   Nemůže hořet. Ne palivo.
  </p>
  <p>
   <strong>
    Dr. ████:
   </strong>
   Říkáte, že nemůžete růst?
  </p>
  <p>
   <strong>
    SCP-457:
   </strong>
   Růst. Potřebovat. Muset růst. [457 se začíná pohybovat po místností, jako by něco hledalo]
  </p>
  <p>
   <strong>
    Dr. ████:
   </strong>
   Jak se cítíte?
  </p>
  <p>
   <strong>
    SCP-457:
   </strong>
   Hladový.
  </p>
  <p>
   <strong>
    Dr. ████:
   </strong>
   Cítíte ještě něco kromě hladu?
  </p>
  <p>
   <strong>
    SCP-457:
   </strong>
   [Žádná odpověď, 457 se přibližuje ke štítu, který odděluje 457 a Dr. ████]
  </p>
  <p>
   <strong>
    Dr. ████:
   </strong>
   Co si myslíte o lidech?
  </p>
  <p>
   <strong>
    SCP-457:
   </strong>
   Shoří. [457 se dále přibližuje k ochrannému štítu, zdá se, že zkoumá okno a Dr. ████]
  </p>
  <p>
   <strong>
    Dr. ████:
   </strong>
   Co si myslíte o palivu?
  </p>
  <p>
   <strong>
    SCP-457:
   </strong>
   Shoří. [457 pokládá "ruku" na okno, bez účinku]
  </p>
  <p>
   <strong>
    Dr. ████:
   </strong>
   Prosím odejděte od okna. Nebo budeme nuceni výrazně redukovat vaši velikost.
  </p>
  <p>
   <strong>
    SCP-457:
   </strong>
   [Žádná odpověď. 457 se nehýbe.]
  </p>
  <p>
   <strong>
    Dr. ████:
   </strong>
   …Co si myslíte o vodě?
  </p>
  <p>
   <strong>
    SCP-457:
   </strong>
   [Hlasitě zakřičí vypuštěním horkého vzduchu a opře se tělem o tepelný štít.]
  </p>
  <p>
   <strong>
    Dr. ████:
   </strong>
   Prosím odstupte od štítu, nebo budeme nuceni znovu zapnout postřikovače.
  </p>
  <p>
   <strong>
    SCP-457:
   </strong>
   [Odchází od okna, stále křičí, syčí, a praská.]
  </p>
  <p>
   <strong>
    Dr. ████:
   </strong>
   Rozumíte tomu? Stůjte od okna a nebudete uhašen.
  </p>
  <p>
   <strong>
    SCP-457:
   </strong>
   [Zůstává potichu na pár vteřin, následně se znovu přibližuje k oknu a zastavuje se několik stop od něj.]
   <br/>
   <strong>
    Dr. ████:
   </strong>
   Rozumíte tomu?
  </p>
  <p>
   <strong>
    SCP-457:
   </strong>
   Chtít palivo. Chtít vzduch.
   <span style="font-size:100%;">
    CHTÍT HOŘET!
   </span>
   .
   <span style="font-size:110%;">
    CHTÍT HOŘET!!
   </span>
   <span style="font-size:120%;">
    CHTÍT HOŘET!!!
   </span>
   [Opakuje, čím dál hlasitěji a začíná se rychle pohybovat po místnosti, hledajíc cestu ven]
  </p>
  <p>
   <strong>
    Dr. ████:
   </strong>
   Není cesta ven, Mohl byste…Co to děláte?? Hledá to cest-
   <br/>
   <br/>
   [V tomto okamžiku byl SCP-457 vážně poškodil hlavní část rozstřikovacího systému a část vstřikovače paliva, jenž ho držel v inteligentní podobě a poskytoval mu přístup k několika galonům hořlavého materiálu. Přepis dotazů byl získán prostřednictvím bezpečnostní kamery, než došlo k výbuchu. SCP-457 dočasně poškodilo skladovací prostor využitím těsnění, které bylo použito k připevnění tepelného štítu. Není známo, jak se o tom SCP-457 dozvědělo. Od této události je objekt lépe střežen].
  </p>
 </blockquote>
 <p>
  <strong>
   Dodatek 2:
  </strong>
  Vzhledem k nadměrným požadavkům na zdroje v oblasti udržování SCP-457 je v současné době prioritou lokalizovat trvalý zdroj obnovitelných zdrojů energie. Dosavadní návrhy zahrnují, ale nejsou omezeny na:
 </p>
 <ul>
  <li>
   Použití škrobového prachu z brambor získaných z
   <a href="/scp-1689">
    SCP-1689
   </a>
  </li>
  <li>
   Využití schopnosti
   <a href="/scp-124">
    SCP-124
   </a>
   rychle vytvářet biopalivo
  </li>
 </ul>
</div>
