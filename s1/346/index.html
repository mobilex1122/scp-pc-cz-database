<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-346
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-346 musí být drženo v jednopatrové ptačí kleci alespoň 1 m na výšku a 1.5 m na šířku. Žádné zámky, ani bezpečnostní systémy nejsou zapotřebí, neboť SCP-346 není silnější, ani chytřejší než obyčejný papoušek. Klec SCP-346 musí obsahovat alespoň dvě misky s vodou na bidýlkách, které se musí každý den měnit a SCP musí být krmeno pěti, až šesti středně velkými živými cvrčky denně. Klec SCP-346 rovněž musí obsahovat jednu větev, pro sezení, škrábání a lezení, jedno stromové hnízdo (zakoupené ve zverimexu) porostlé mechem a šňůrku s barevnými zvonečky pro zábavu.
 </p>
 <p>
  Spodek klece SCP-346 musí být vystlán biologickou výstelkou z kukuřičných klasů a musí být čištěn a měněn jednou týdně. Během čištění je možné SCP-346 držet v ruce, nebo mu může být dovoleno létat po místnosti se zavřenými dveřmi, nebo umístěno do papírové tašky zajištěné knížkou.
 </p>
 <p>
  Klec SCP-346 je držena v kanceláři Dr. Rightsové a nesmí se přemisťovat bez jejího souhlasu. I přes zvyk SCP-346 kousat do prstů a vlasů, nepředstavuje žádné riziko a při útěku je možno jej opatrně znovu chytit pomocí ruky, nebo sítě.
 </p>
 <p>
  <strong>
   Popis:
  </strong>
  SCP-346 je malý zástupce neidentifikované skupiny pterodaktylů - pravěkých létajících plazů. SCP-346 je přibližně velikosti malého netopýra a má velmi lehkou kostěnou strukturu. Přestože jeho hlava, křídla a končetiny jsou holé, trup je pokrytý tmavým hebkým kožichem. Původ SCP-346 je neznámý, a bylo zakoupeno Agentem ██████████ v malém zverimexu v Brazílii pod názvem "Kongo-mato".
 </p>
 <p>
  Majitel zverimexu tvrdí, že neví odkud SCP-346 přišlo, protože zakoupil několik vajec z černého trhu (z jednoho z nich se vylíhlo SCP-346) o kterých si myslel, že jsou vzácného druhu papouška. Některé teorie tvrdí, že někde v Jižní Americe je velká kolonie tvorů podobných SCP-346.
 </p>
 <p>
  Testování odhalilo, že SCP-346 je dospělý jedinec, ale zdá se, že jeho růst byl jaksi zastaven kvůli podvyživení a vychovávání v malé, těsné kleci. SCP-346 je samec a byl pojmenován zaměstnanci, kterým přijde roztomilý, jako "Pterry".
 </p>
 <p>
  SCP-346 se chová podobně jako ptáci a netopýři, většinou je aktivní za rozbřesku a stmívání. Energeticky létá po dostupném prostoru, chytá hmyz buď ve vzduchu, nebo na zemi a ve větvích. SCP-346 vydává podobné zvuky jako ptáci a savci a je nejhlasitější kolem večera. Některým to připadá roztomilé, jiným otravné.
 </p>
 <p>
  <strong>
   Dodatek 1:
  </strong>
  Po objevení
  <a href="/scp-1265">
   SCP-1265
  </a>
  , bylo spekulováno, že možná existuje kolonie stvoření podobných SCP-346 někde v Jižní Americe. Avšak, existence SCP-346 indikuje, že tato kolonie nemá stejné anomální efekty jako SCP-1265.
 </p>
 <p>
  <strong>
   Dodatek 2:
  </strong>
  Bylo navrhnuto, aby se podniklo hlubší vyšetřování ohledně původu SCP-346, v naději, že by mohla být nalezena kolonie podobných tvorů, ať už jako příbuzných vyhynulých pterodaktylů, nebo časoprostorová anomálie.
 </p>
 <p>
  SCP-346 se na žádost Dr. Rightsové musí držet dál od
  <a href="/scp-529">
   SCP-529
  </a>
  .
 </p>
</div>
