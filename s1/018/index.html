<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-018
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-018 by mělo být skladováno uvnitř zapečetěné kovové bedny o rozměrech 1 m x 1 m x 1 m, jež je k tomu obalená silnou vrstvou syntetické látky. Tato zapečetěná bedna je poté ponořena doprostřed polyetylénové nádrže o rozměrech 10 m x 10 m x 10m. Pokud tedy SCP-018 unikne ze své zapečetěné bedny, tak by měl polyetylén díky své lepkavosti dostatečně zpomalit pohyb SCP-018 a náležitě tak zajistit jeho znovuzískání zadržovacím personálem. Personál, který vstupuje do zadržovací cely SCP-018 by měl nosit speciální opancéřování (které se nalézá uvnitř Pozorovatelny SCP-018) a dýchací přístroj předtím než se spustí do polyetylénové nádrže. Pokud se SCP-018 dostane ven z polyetylénové nádrže, tak je personálu doporučeno se zabezpečit v jiné místnosti a zavřít dveře či poklopy, aby se izolovali od SCP-018 do příjezdu zadržovací jednotky.
 </p>
 <p>
  <strong>
   Popis:
  </strong>
  SCP-018 vypadá jako Super Míč vyrobený společností Wham-O v roce 1969. V průměru měří šest (6) centimetrů a je červeně zbarvený. Byl nalezen, když byl společností ██████████ nařízen úklid skladu, který obsahoval produkty Wham-O, kde si všimli, že se SCP-018 dokáže odrážet do neuvěřitelné výšky. Nejdříve se myslelo, že je to jen zábavná hračka pro děti, ale ve skutečnosti se SCP-018 dokázalo odrážet s 200% účinností (tudíž, pokud je shozeno z výšky jednoho (1) metru, odrazí se do výšky dvou (2) metrů, potom čtyř (4), potom osmi (8), potom šestnácti (16)). Míč se poté stal nebezpečným projektilem dosahující rychlosti přes 100km/h, který způsobil škodu na majetku a zranil pět (5) lidí ve městě █████████████. Vše ustalo po několika dnech poblíž jezera ████████ a SCP-018 bylo opětovně získáno personálem SCP. Kvůli rychlosti objektu a momentu překvapení obětí nebyla zapotřebí žádná zástěrka.
 </p>
 <p>
  <strong>
   Dokument #018-04:
  </strong>
  Zpráva pro O5-█
 </p>
 <p>
  <em>
   █████████, doufám, že je vše v pořádku. Důvod proč Vám píšu je, že věřím, že jsem objevil mnohem efektivnější způsob k pochycení nových či uprchlých SCP objektů. Ano, uvědomuji si, že jsme zatím ještě nepokročili v reverzním inženýrství, v čemkoliv co téhle věci dovoluje kroutit zákony termodynamiky, ale přišli jsme na velmi efektivní metodu jak tohle integrovat do jedněch z těch obrněných obleků SCP-A5. Jen si mě vyslechněte, připevníme to do podrážky bot, k tomu potom namontujeme mechanické zařízení a ta-dá, oblek je schopen přeskakovat přes budovu. No a pokud nositel tohoto obleku má pod nohami něco, co chce mrtvé, tak stačí říct, že mu tímto dá pořádný kopanec. Jediné, co potřebuji je svolení k vylepšení jednoho z těch dřívějších obleků SCP-A5 a budete tak moct chytit ████████████ a k tomu i další SCP objekty, které uprchly. Věřte mi, kdy naposled jsem Vás v minulosti zklamal?
  </em>
 </p>
 <p>
  -Dr. █████████
 </p>
 <p>
  <strong>
   Dokument #018-06:
  </strong>
  Dopis pro Dr. █████████
 </p>
 <p>
  <em>
   Dr. █████████,
  </em>
 </p>
 <p>
  <em>
   Po přidělení úkolu byl agent ██████ vybaven Vaší vylepšenou zbrojí SCP-A5 při chytání SCP-███ a výsledky jsou smíšené. Agent ██████ byl schopen nandat ██████████ obojek SCP-███, nahánět ho přes Amazonský prales a udržet ho pod kontrolou rozsekáním na kousky. Jenomže kvůli poruše Vašeho "mechanického zařízení" byl vystřelen skoro míli do vzduchu a zlomil si obě nohy, sedm žeber, chybí mu ruka a rozbil si lebku poté, co narazil do vody na jezeře ███████████ při pádě dolů. Nejdříve to opravíte, než schválím, aby Vaše zbroj posloužila k běžnému používání.
  </em>
 </p>
 <p>
  <strong>
   Dokument #018-11:
  </strong>
  Zpráva pro O5-█
 </p>
 <p>
  <em>
   █████████, nemějte obavy, už jsem to spravil. Ale ještě mám pár nápadů. Pokud by mi bylo dovoleno použít vodu z
   <a href="/scp-006">
    SCP-006
   </a>
   , SCP-███ a také zřejmě z SCP-███, mohl bych Vám doručit zbroj SCP-A5 a agenta, který dokáže pochytit skoro každé, pokud ne všechny, nebezpečné nebo nedosažitelné SCP. Jediné na co čekám je Váš souhlas.
  </em>
 </p>
</div>
