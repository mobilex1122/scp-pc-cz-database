<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="Old_box_in_Samarkand.JPG" class="image" src="http://scp-wiki.wdfiles.com/local--files/scp-902/Old_box_in_Samarkand.JPG" style="width:300px;"/>
  <div class="scp-image-caption" style="width:300px;">
   <p>
    SCP-902
   </p>
  </div>
 </div>
 <p>
  <strong>
   Objekt:
  </strong>
  SCP-902
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-902 bylo přeřazeno do Arktické základny Theta-12, jakožto jediné SCP, které bude v této oblasti zadrženo. V oblasti musí pracovat tým padesáti členů bezpečnostního personálu. Momentálně nesmí být na SCP-902 prováděn žádný výzkum. Znalost SCP-902 kromě jeho čísla je limitována na personál Úrovně 3 a nižší. Je nezbytné, aby o existenci SCP-902 věděl jenom určitý počet vedoucího personálu. O SCP-902 musí vždy vědět pouze jeden člen Rady O5. V případě prolomení bezpečnosti zevnitř Arktické základny Theta-12, musí být na dálku odpálena nainstalovaná vodíková bomba. SCP-902 musí být neustále hlídáno před předčasným zničením.
 </p>
 <p>
  <strong>
   Popis:
  </strong>
  SCP-902 je skříňka, zhruba o velikosti hlavy dospělého člověka. Přesněji, o rozměrech 30 cm x 15 cm x 19 cm. Zdá se, že je to skříňka na munici, která byla používána asi třicet let zpátky, navzdory tomu, že předmět je v Nadační péči okolo šedesáti let. SCP-902 je vyrobeno z olova. Složení předmětu uvnitř SCP-902 je neznámé. SCP-902 vydává zvuk, který byl popsán jako 'tikání', přičemž kdokoliv kdo tento zvuk uslyší, bude přesvědčen, že předmět odpočítává. Při otevření, se skříňka zdá být prázdná, nicméně tikání neustává a objekt pokračuje v odpočtu. Kdokoliv kdo se dozví o SCP-902 ať už přes osobní interakci, nebo čtením tohoto záznamu bude přesvědčen, že ať už je uvnitř cokoli, je to extrémně nebezpečné a musí to být zničeno okamžitě po skončení odpočtu, ovšem ne dříve. Personál vystavený SCP-902 se bude opakovaně pokoušet skříňku otevřít a pak znova zavřít, aby našel objekt uvnitř.
 </p>
 <p>
  Není žádný objekt. Je objekt. Musí být zničen, jakmile se odpočet zastaví. Odvádíme skvělou práci. Musíme být zastaveni.
 </p>
</div>
