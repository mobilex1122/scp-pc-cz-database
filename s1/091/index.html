<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-091
 </p>
 <p>
  <strong>
   Třída Objektu:
  </strong>
  <span style="text-decoration: line-through;">
   Anomální
  </span>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-091 musí být uloženo ve standardní zadržovací skříni v Oblasti ██. Pokud objekt není testován, musí být uzavřen pomocí kombinovaného zámku. Vzhledem k tomu, že SCP-091 lze poškodit stejně jako obyčejnou lepenku, je třeba zacházet s objektem opatrně během přeprav mezi oblastmi.
 </p>
 <p>
  Během testování by měl objekt pozorovat pouze testovací subjekt. Osoby podezřelé ze spatření SCP-091 dostanou amnestika třídy B, které způsobí okamžitou ztrátu paměti, a veškeré soukromé záznamy a fotografie objektu ve vlastnictví subjektu - tištěné i digitální - budou zničeny, aby se zabránilo návratu vzpomínek.
 </p>
 <p>
  <strong>
   Popis:
  </strong>
  SCP-091 je krabička kapesníků "Scotties", v současnosti prázdná. Ihned po spatření SCP-091, pozorovatelé pocítí značnou nostalgii. Tito lidé si začínají vybavovat okamžiky života, když byli "blízko" SCP-091. Důležité události, které se uskutečnily poblíž, lidé a místa, která jsou s objektem nějakým způsobem spojená.
 </p>
 <p>
  Zpočátku byl SCP-091 klasifikován jako neobvyklý předmět a poslán na speciální úložiště v Oblasti-44, dokud jedna členka záchranného týmu Pomocná Výzkumná Pracovnice ████ nezahlédla SCP-091 na nahrávce z její svatby z roku 199█, přičemž pocítila silný nával nostalgických vzpomínek včetně:
 </p>
 <ul>
  <li>
   Vzpomínky na SCP-091 na svatbě.
  </li>
  <li>
   Vzpomínky na SCP-091 na svatební hostině.
  </li>
  <li>
   Vzpomínky na SCP-091 během líbánek.
  </li>
 </ul>
 <p>
  Následný výslech bývalého manžela Pomocné Výzkumné Pracovnice ████ ukázal, že si pamatuje přítomnost SCP-091 na každém z těchto míst. Obdobně došlo k přílivu silných pocitů nostalgie. Další výzkum ukázal, že několik lidí, kteří se účastnili obřadu, si také pamatují přítomnost SCP-091 a pocity, které tento objekt vyvolával. Ostatní byli požádáni, aby popsali svatbu samotnou, aniž by bylo SCP-091 zmíněno. V těchto případech subjekty popsaly scénu obřadu bez uvedení SCP-091, ale když byli dotázáni přímo na objekt, ihned je zalil pocit nostalgie a objevily se kompromitované vzpomínky.
 </p>
 <p>
  Následný výzkum objektu ukázal, že opravdu vyvolává nostalgické pocity. Podání přípravků vyvolávajících ztrátu paměti prokázal svou neúčinnost v zastavení vlivu SCP-091, pokud se subjekt podívá na obraz nebo záznam s objektem.
 </p>
 <p>
  Stojí za zmínku, že každá instance SCP-091 představuje krabici s papírovými kapesníky.
 </p>
</div>
