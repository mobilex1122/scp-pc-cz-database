<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="3241597616_e47326fc1a-new.jpg" class="image" src="https://scp-wiki.wdfiles.com/local--files/scp-014/3241597616_e47326fc1a-new.jpg" style="width:300px;"/>
  <div class="scp-image-caption" style="width:300px;">
   <p>
    SCP-014 před počátečním zadržením
   </p>
  </div>
 </div>
 <p>
  <strong>
   Objekt #:
  </strong>
  SCP-014
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-014 je drženo v Oblasti-██ na židli s podpěrami. Na žádost je většinou nasměrována k oknu. Hudba by měla být dodávána pravidelně, nejlépe neustále. Tato hudba by neměla zahrnovat skladby vzniklé po roce 1937. V místnosti SCP-014 je nutná přítomnost bezpečnostní kamery.
 </p>
 <p>
  <strong>
   Popis:
  </strong>
  SCP-014 je muž přibližně 30 let starý, černovlasý, s hnědýma očima a poměrně kulatou tváří. Záznamy ukazují, že se jmenuje Robert Chetford, jenž byl v roce 1915 umístěn do Norwichského Ústavu pro duševně choré v Connecticutu. Prohlašuje, že byl proklet věčným životem a důsledkem toho se z něj pomalu stává beton. Ústav byl uzavřen v roce 1937 a pacienti byli přemístěni do jiných zařízení. O SCP-014 se Nadace dozvěděla v roce 19██, díky zvěstem o pacientovi, jenž se nemůže hýbat a nevykazuje známky stárnutí. Další šetření zjistilo, že zvěsti byly pravdivé.
 </p>
 <p>
  SCP-014 vypadá jako obyčejný člověk, ale zdá se, že nestárne a nevykazuje žádné známky probíhajícího metabolismu. Nejí, nepije, nepotí se ani jinak nevykazuje jiné životní funkce. Dýchá jen proto, aby mluvil, a kromě jeho očí a hlasového aparátu je celé jeho tělo naprosto nepohyblivé. Nikdy nevykázal žádné známky proleženin, ačkoli jeho pozice se nemění po několik desetiletí a jeho svaly se nezdají být atrofované. Může běžně konverzovat, ale nevykazuje žádné znalosti událostí po jeho zadržení, ani zájem o ně.
 </p>
 <p>
  <strong>
   Dodatek:
  </strong>
  <br/>
  <em>
   Poznámka: Upřímně řečeno, kdybych vedl rozhovor s tímto mužem bez toho, abych věděl o jeho historii, myslel bych si, že je to naprosto zdravý a dobře upravený člověk pouze ochromený paralýzou. V tomto případě se domnívám, že Subjekt je nevyvratitelný důkaz toho, že mysl vládne tělu. Ten člověk si myslí, že je beton a že bude žít navždy. Má tak blízko k obojímu, jak je to jen možné. Nějak. Dr. ██████.
  </em>
 </p>
</div>
