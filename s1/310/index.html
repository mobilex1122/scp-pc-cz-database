<div id="page-content">
 <div style="clear:both;">
 </div>
 <p>
  <strong>
   Objekt#:
  </strong>
  SCP-310
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Pokud se SCP-310 nepoužívá při experimentování, musí být zadrženo v uzavřeném vakuovém pouzdře z nehořlavého materiálu o rozměrech 0,3 m x 0,3 m x 0,3 m. Výzkumná komora obklopující vakuové pouzdro by měla být z podobně nehořlavého materiálu a musí být nasycena oxidem uhličitým, dusíkem nebo jinými hasícími prostředky, když neprobíhá testování. Musí se dodržovat standartní prevenční protokoly Nadace, které zabraňují neoprávněnému přístupu.
 </p>
 <p>
  Ve výzkumné komoře nejsou povoleny žádné hořlavé nebo částečně hořlavé látky, s výjimkou malého množství pro výzkum. K testování na živých nebo jinak samohybných testovacích subjektů je vyžadováno povolení. Během testování musí být komora uzavřena a nouzový vakuový systém musí zůstat aktivní. V komoře má veškerý personál zákaz nosit volné oblečení. Dlouhé vlasy musí být upraveny. Jsou doporučeny nehořlavé obleky.
 </p>
 <p>
  <strong>
   Memo #310-AA:
  </strong>
  <em>
   Naposledy, volné oblečení zahrnuje kravaty! Bez ohledu na podporu obvyklého dress codu v oblasti, chceme předejít dalším případům jako Dr. F██████. Předměty, které mohou umožnit neúmyslný kontakt s SCP-310, by se neměly nosit.
  </em>
  – Dr. Jon Drake
 </p>
 <p>
  Pokud jakýkoliv objekt přijde do kontaktu s SCP-310, musí zůstat v komoře, dokud zcela neshoří. Jakýkoli předmět nebo oblečení po kontaktu s SCP-310 musí být odstraněn co nejrychleji, jak je možné, zatímco je zabráněno dalšímu kontaktu. Končetiny nebo její části po kontaktu s SCP-310 budou okamžitě odstraněny. Pro tyto případy musí být po ruce chirurgické nástroje, včetně pily na kosti, a stejně jako štípačky a motorové pily v případě omezeného času k provedení kontrolovanější amputace. Pokud se jakýkoliv zaměstnanec Třídy D dostane do kontaktu s SCP-310, bude okamžitě terminován. Pokud vystavení zaměstnance Třídy D SCP-310 je součást testování, je doporučeno omezení pohybu testovacího subjektu před vystavením, aby se zabránilo neúmyslným kontaktům.
 </p>
 <p>
  Výzkumná komora musí zůstat uzavřena, dokud nebudou všechny objekty vystavené SCP-310 úplně spáleny. Proto se doporučuje limitovat velikost testovacích subjektů, aby se zabránilo zdlouhavým uzamčení výzkumné komory.
 </p>
 <p>
  <strong>
   Popis:
  </strong>
  SCP-310 je 157 mm vysoká bílá svíčka zřejmě ze standartního loje. SCP-310 je neupravený válec o průměru 33 mm se zúženou špičkou, ze které vychází 7 mm knot. Pokud není knot ponořen do nehořlavého prostředku, tak vytváří stabilní 24 mm vysoký plamen. Tento plamen může být uhašen nejběžnějšími způsoby: odstranění kyslíku, ponoření do nehořlavé kapaliny, náhlý intenzivní poryv vzduchu. Nicméně, po odstranění tlumícího faktoru se plamen okamžitě znovu objeví, chová se podobně jako standardní „triková svíčka“.
 </p>
 <p>
  Pouze malé množství loje se zkapalní u spodní části knotu, a není pohlcen plamenem. I při nejdelší době odejmutí ze zadržení (██ dnů od ██-██-████ do ██-██-████ jako výsledek událostí [DATA VYMAZÁNA]), v žádném okamžiku během těchto týdnů nebylo zpozorováno, že by hladina loje nebo celková výška SCP-310 klesla.
 </p>
 <p>
  Kromě kontaktu s plamenem SCP-310, není samotný lůj v jakémkoli ohledu neobvyklý. (Lůj odebraný z SCP-310 je označen jako SCP-310-01 a je klasifikováno jako Safe.) Dá se do něj snadno říznout a je tak ohebný, jak se očekávalo. Také se taví a hoří jako normální lůj, když je vystaven běžnému ohni. Pokud je jakýkoli lůj odstraněn z SCP-310, tak je pomalu nahrazen neznámými prostředky. Pokud je SCP-310 zkráceno, lůj poroste z osvětlené části, dokud nebude obnovena původní výška a dokud se nenavrátí nepoškozený vzhled. Při jednom experimentu bylo SCP-310 umístěno do tepelné komory, kde se roztavil celý objem loje, zůstal pouze knot. Plamen zůstal hořet i bez paliva a postupně vylučoval lůj, dokud nebyl obnoven původní stav.
 </p>
 <p>
  Jakákoli hořlavá nebo částečně hořlavá látka, která přijde do kontaktu s SCP-310, vzplane s pomalu šířícím se ohněm. Na rozdíl od plamene SCP-310, této oheň nemůže být uhašen žádnými známými prostředky, kromě vyčerpání zásob paliva. Experimenty ukázaly, že tento oheň bude hořet, i když je:
 </p>
 <ul>
  <li>
   ve vakuu
  </li>
  <li>
   pod vodou
  </li>
  <li>
   v prostředí nasyceném dusíkem
  </li>
  <li>
   při intenzivním proudu vzduchu
  </li>
  <li>
   v chlazeném prostředí
  </li>
  <li>
   uzavřený v nehořlavém obalu
  </li>
 </ul>
 <p>
  nebo jakákoli kombinace výše uvedeného. Pouze celkové spotřebování veškerého hořlavého materiálu v kontaktu s plameny, bude mít za následek jeho uhašení. (Každý subjekt zapálený SCP-310 je označen jako SCP-310-02 a je klasifikováno jako Euclid, dokud zcela neshoří, načež se vrátí do klasifikace Safe.) Proto v případě neúmyslného vzplanutí, hlavně zaměstnanců, je oddělení zapálené části od zbytku objektu co nejrychleji jediným způsobem, jak zachovat zbytek objektu.
 </p>
 <p>
  Také SCP-310-02 je schopno se šířit na další hořlavé a částečně hořlavé objekty, což vede k dalším typům SCP-310-02. Dopady takové možnosti řetězové reakce jsou znepokojivé.
 </p>
 <p>
  Test ukázal, že tělesný kontakt s SCP-310 je podobný k normálnímu upálení – velmi bolestivé a způsobuje poškození. Poškození je poněkud rozsáhlejší než u normálních plamenů, pravděpodobně kvůli neschopnosti plamen uhasit a neobvykle pomalému šíření SCP-310-02. Nebyly pozorovány žádné nadpřirozené nebo memetické vlastnosti.
 </p>
 <p>
  <strong>
   Záznam o Objevení:
  </strong>
  SCP-310 bylo získáno z ohořelých pozůstatků █████-██-█████ osady mimo █████, ve Velké Británii. Izolovaná poloha oblasti je pravděpodobným důvodem zadržení výsledného požáru, se kterým hasiči neúspěšně bojovali 8 hodin, než nechali budovy plamenům. Během následujícího vyšetřování přišlo o život 7 lidí, buď skrze přímý kontakt s SCP-310 nebo jiný kontakt s dřívějšími oběťmi. Tato událost upoutala pozornost Nadace a SCP-310 bylo získáno bez incidentů, díky preventivním opatřením Agenta T ██ založených na existující evidenci.
 </p>
 <p>
  Dodatečné vyšetřování oblasti odhalilo, že SCP-310 bylo používáno jako [DATA VYMAZÁNA]. Zapojení té organizace může nějakým způsobem vysvětlit, proč se SCP-310 nacházelo tam, kde bylo, k čemu bylo používáno, a jak začalo požár, který vedl k získání SCP-310 Nadací. Nicméně, otázka o původu SCP-310 je stále nevyřešená.
 </p>
</div>
