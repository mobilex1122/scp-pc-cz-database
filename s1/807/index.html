<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-807
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-807 musí být uchováváno v uzamčeném bezpečnostním úložném boxu ve Skladovacím zařízení vysoce hodnotných předmětů v Oblasti 19. Dle běžného operačního postupu musí být standartní obranné mechanismy na místě v pohotovosti (výbušné, chemické, biologické a memetické).
 </p>
 <p>
  SCP-807 může být vyjmuto z úložného kontejneru s příslušným povolením pro testování. Veškerý personál, který pracuje v blízkosti SCP-807, musí být dobře stravován a musí nosit náhubky, aby se zamezilo nechtěnému požití.
 </p>
 <p>
  <strong>
   Popis:
  </strong>
  SCP-807 je keramický talíř o průměru 20 cm lososové barvy, který lemuje bílý nápis "Poslední Šance na Večři". Na okraji talíře přímo nad písmenem V je malý kousek odštípnutý. Na SCP-807 se nenachází žádné výrobní značky a veškeré pokusy o nalezení podniku, odkud SCP-807 pochází, doposud selhaly.
 </p>
 <p>
  SCP-807 přemění jakékoliv jídlo na něm naservírované v jeho alternativní verzi, která však obsahuje velké množství tuku, sodíku a cholesterolu. Chuť a vůně přeměněného jídla je tak nepřirozeně výborná, že se jeho konzumaci nedá odolat. Avšak kdokoli, kdo pozře jídlo z SCP-807, do pěti minut po pozření utrpí srdeční zástavu kvůli náhlému a masivnímu hromadění tuku v hlavních tepnách. V některých případech se podařilo zachránit život subjektu za pomoci okamžitého koronárního bypassu.
 </p>
 <p>
  <strong>
   Dodatek 807-A: Zaznamenané přeměny
  </strong>
 </p>
 <ul>
  <li>
   Okurkový sandwich z bílého chleba s čerstvými okurkami a 2 ml másla - Sandwich se smaženým vejcem.
  </li>
 </ul>
 <ul>
  <li>
   Vegetariánská celozrnná houska s čerstvým listovým salátem, rajčetem, cibulí, 4 ml hořčice, 4 ml kečupu a dvěma plátky kyselého okurku - burger "Luther" ze dvou koblihových housek značky Krispy Kreme se třemi hovězími karbanátky z 0,5 kg masa, listovým salátem, rajčetem, cibulí, 8 ml kečupu, 8 ml majonézy, 8 ml hořčice a smaženou kyselou okurkou.
  </li>
 </ul>
 <ul>
  <li>
   Burger Luther - [DATA VYMAZÁNA]. Další testování s tučnými jídly servírovanými na SCP-807 byly pozastaveny kvůli vysokému počtu ztrát na životech.
  </li>
 </ul>
</div>
