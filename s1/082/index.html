<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-082
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Zvětšená ubikace v Ozbrojené Bio-zadržovací Zóně-14 byla vybavena pro potlačení a umírnění SCP-082. Protože standardní zbraně mají velmi malý efekt na kontrolu SCP-082, je kooperace jednoduše zajištěna pomocí šarády; subjekt má pocit, že je Králem Francie a že jeho zadržovací místnost je ve skutečnosti palác navržený pro jeho ochranu. Všechen personál, jež přijde do styku s SCP-082 si této šarády musí být vědom a musí v ní pokračovat. Úklidový personál musí být složen pouze ze Zaměstnanců Třídy-C.
 </p>
 <p>
  Stráže u kontejnmentu SCP-082 musí mít Úroveň Prověření 2, ale musí být instruováni, aby nejednali přímo s SCP-082.
 </p>
 <p>
  <strong>
   Popis:
  </strong>
  SCP-082 je geneticky člověk; avšak skrze nějaký proces (ať už chemický, hormonální, rakovinový, nebo nadpřirozený) vyrostl SCP-082 do obřích rozměrů. Je přibližně 2.4 metry vysoký a vážící přes 310 kg. Fyzické proporce SCP-082 jsou naprosto disproporcionální. Má lehce špičatou plešatící hlavu, velkou zakulacenou bradu a čelist, cibulkovitý nos a tmavé oči. Subjekt trpí nadváhou a zároveň má obrovskou masu svalů. Předloktí jsou svalnatá a nebezpečná, o obvodu 71 cm. Šířka pěsti subjektu je téměř 30 cm podél kloubů. Přestože chodidla jsou velká, vůči proporcím těla jsou malá. Kůže subjektu má tmavší odstín a jeho celkový vzhled vykazuje mnoho jizev (výsledek roků pokusů o utajení a zadržování). Většina rentgenů neukázala nic, kvůli vysoké hustotě jeho svalové tkáně, ale skeny ukázaly mnoho kulek a dokonce několik nožů a mečů usazených v mase SCP-082.
 </p>
 <p>
  SCP-082 sám sebe označuje jako Fernand a mluví plynule francouzsky a anglicky, ovšem se silným přízvukem. Když mluví, je tomu tak skrz sevřené zuby. SCP-082 rozevírá ústa když jí, nebo zpívá. Subjekt zpívá písně dle vlastního výběru, od zapomenutých barových písniček z Viktoriánské doby, až po moderní klasiku, většinou když vaří, nebo jí. SCP-082 si nečeše vlasy na stranách hlavy, ale občasně je stříhá a holí se pomocí velkého řeznického nože, jež mu byl původně dán pro přípravu jídla. Je třeba poznamenat, že i vousy jsou přehnané, neboť má pouze jeden chlup o tloušťce jednoho milimetru (podobnou tloušťku má například hrot tužky). SCP-082 občasně zatne zuby tak silně, že jeho dásně začnou krvácet, ale není známo proč. Je to považováno za normální.
 </p>
 <p>
  Chování SCP-082 je smírné a bezstarostné. SCP-082 si sehnal plnou skříň za svůj pobyt u Nadace a užívá si převlékání do mnoha různých obleků, včetně formálního oblečení, vojenských uniforem, klaunů a dámského oblečení. Nové kusy oblečení by mu měli být poskytnuty podle žádosti. Subjekt se často pokouší o vtipkování, je na personál většinou velmi milý a často je zve na večeři. Ovšem každý zaměstnanec by si měl být vědom faktu, že SCP-082 je kdykoliv schopno zaútočit a zaživa je pozřít. Subjekt se často bude omlouvat za to, že někoho vyrušil při konverzaci tím, že mu ukousl hlavu a zašpinil si ubikaci. Čelist SCP-082 je dostatečně silná na prokousnutí kosti a zdá se, že si vychutnává lebky. Útoky jsou naprosto náhodné a bez jakékoliv motivace- zda je subjekt sytý nemá žádný efekt na jeho kanibalistický hlad.
 </p>
 <p>
  SCP-082 je neschopno rozlišit mezi fakty a fikcí když si čte, nebo kouká na film. Již několikrát vyjádřil SCP-082 přání setkat se se svou oblíbenou postavou, Hannibalem Lecterem , neboť subjekt věří, že všechny televizní programy jsou nějakou formou reality show. Přestože má subjekt vysokou inteligenci, dobrou paměť a je schopen řešení komplexních problémů, koncepty parodie, satiry a fikce jsou mimo jeho chápání. SCP-082 očividně rozumí konceptu lhaní a často prokázal, že dokáže poznat, kdy někdo lže a dokáže rozpoznat očividné nepravdy, když je řeč o jeho minulosti. Ovšem dle jeho úsudku je SCP-082:
 </p>
 <ul>
  <li>
   Upír
  </li>
  <li>
   Homunkulus
  </li>
  <li>
   Velký Pták
  </li>
  <li>
   Obr André
  </li>
  <li>
   Napoleon
  </li>
  <li>
   Obelix
  </li>
  <li>
   Dr. Bright
  </li>
  <li>
   Hulk
  </li>
  <li>
   Alexandr Veliký
  </li>
  <li>
   Kapitán Hook
  </li>
  <li>
   Sherlock Holmes
  </li>
  <li>
   Dr. Frankenstein
  </li>
  <li>
   Frankensteinovo Monstrum
  </li>
 </ul>
 <p>
  Když byl dotázán ohledně těchto lží, odpověděl "Ale já lžu jen, když to není pravda!"
 </p>
</div>
