<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-343
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-343 zůstává v místnosti o velikosti 6.1 m x 6.1 m v sekci s Minimálním Zabezpečením v Oblasti-17. Měli by mu být přineseny jakékoliv předměty o které si řekne a mělo by být navštěvováno alespoň jedním zaměstnancem každý den. Pokusy přidat dodatečná bezpečnostní opatření, nebo dodatečná omezení jsou zbytečné/nemožné, kvůli povaze SCP-343. (viz Popis)
 </p>
 <p>
  <strong>
   Popis:
  </strong>
  SCP-343 je muž, zdánlivě bez rasy, humanoidní vzhledem. Očividně všemohoucí. SCP-343 byl nalezen jak se prochází po ulicích Prahy a zadržen poté, co jej zaměstnanec viděl zmizet z ulice a objevit na střeše. SCP-343 je dobrovolně zadrženo ve své cele, neboť kontajnment se prokázal jako nemožný (viz poznámky).
 </p>
 <p>
  <strong>
   Dodatek #343-1:
  </strong>
  "SCP-343, přezdíván 'Bůh' zdejšími zaměstnanci, vypadá jako starší muž, avšak jeho rysy jsou pro každého pozorovatele jiné. Při našem prvním rozhovoru otevřeně tvrdil, že je stvořitel vesmíru. Když jsem jej požádal aby to dokázal, zasmál se, odešel z místnosti skrz stěnu a vrátil se o pár vteřin později s hamburgerem v ruce. Když jsem se vrátil podruhé, dříve prázdná cela byla plná nábytku ve starém anglickém stylu, kompletní i s hořícím krbem a zdála se mnohem větší zevnitř, než zvenku. SCP-343 si užívá mluvení s lidmi a zdá se, že má znalosti o všech tématech. Navštěvování SCP-343 se pro mnohé zaměstnance tady stalo každodenní záležitostí a všichni nahlásili, že se po každé návštěvě cítí šťastněji. Pokusy omezit tyto aktivity na personál Úrovně 3 byly neúspěšné, neboť stráže, kteří jsou přiděleni k jeho místnosti odcházejí ze svých pozic se slovy 'Víte že On má rád společnost', nebo pokrčí rameny. Protože SCP-343 se dosavadně ukázalo jako neškodné, všemu personálu byl povolen přístup a nějakým způsobem mají všichni dost času na setkání s ním po tak dlouho jak potřebují. Prozatím nechávám tuto zprávu otevřenou, protože další vyslýchání SCP-343 stále probíhá."
  <em>
   - Dr. Beck
  </em>
 </p>
 <p>
  <strong>
   -[VAROVÁNÍ Úroveň Prověrky-4 nebo vyšší je potřebná ke vstupu]-
  </strong>
 </p>
 <p>
  <strong>
   Dodatek #343-2:
  </strong>
  V souvislosti s dokumentem 343-1a neexistují žádné související záznamy a stejně tak všechny záznamy o tom, že by kdy Dr.████████████ ███████████ pracoval s SCP-343, nebo Dr. Beckem chybí, nebo neexistují. Všechen personál dotázán ohledně dokumentu netuší o Dokumentu #343-1a a tvrdí, že se nikdy nesetkali s Dr. ████████████ ███████████. V souvislosti s tím, Starší pracovník Dr. Beck vyžádal rotaci vyššího personálu "…pro zvýšení morálky v horších sekcích." Tato velmi zvláštní žádost byla předmětem vyšetřování. Další lokalizované anomálie, jako lepší zdraví, vyšší spokojenost s prací a méně úmrtí v této sekci vedly k povolení žádosti. Toto téma je tímto uzavřeno na příkaz O5-█.
 </p>
 <p>
  <strong>
   Dodatek #343-3:
  </strong>
  Data získaná dne ██/██/████ při rutinní prohlídce síťové jednotky Dr. ████████████ ███████████:
 </p>
 <blockquote>
  <p>
   <strong>
    Dokument #343-1a:
   </strong>
   "[DATA CHYBÍ]… dne [DATA VYMAZÁNA] 'návštěvníci' SCP-343 musí být otázáni ohledně jejich záměrů a konverz…[DATA CHYBÍ]…tázek ohledně dalších SCP musí být předlož… [DATA CHYBÍ]… příkazy Dr. ████████████ ███████████"
  </p>
 </blockquote>
 <blockquote>
  <p>
   <strong>
    Dokument #343-1b:
   </strong>
   "[DATA CHYBÍ]… moje příkazy se očividně ztratily. Tohle je poslední kapka Dr. B… [DATA CHYBÍ]… všechny moje zprávy a žádosti vyššímu velení zůstaly nepovšimnuty. Zeptám se na to SCP-343 zítra, podepsán Dr. ████████████ ███████████"
  </p>
 </blockquote>
</div>
