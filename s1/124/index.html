<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-124
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-124 je uzamčeno v kamenné jámě o rozměrech 4,2 m x 2,1 m. Jáma je hluboká 1,5 metru. Prostor e nutné zakrýt plachtou, pokud se SCP-124 nepoužívá. Mimo testování se k SCP-124 nesmí přiblížit žádný biologický materiál na vzdálenost kratší než 1 m. Ozbrojený strážce musí být vždy umístěn mimo jámu s SCP-124.
 </p>
 <p>
  <strong>
   Popis:
  </strong>
  SCP-124 je pozemek o rozloze cca 9 m
  <sup>
   2
  </sup>
  a objemu 14 m
  <sup>
   3
  </sup>
  . Byl objeven v podzemí Detroitu poté, co policie oznámila, že dva teenageři zde ve velkých množstvích pěstují marihuanu.
 </p>
 <p>
  SCP-124 má schopnost podporovat růst jakýchkoliv živých organismů umístěných na jeho povrch do jejich plného potenciálu v relativně krátkém čase (který se mění v závislosti na složitosti organismu). Cokoliv, co roste na SCP-124, nevyžaduje živiny ani jiné zdroje (např. rajče jedlé nebude pro růst vyžadovat vodu ani světlo). Využití pesticidů je také zbytečné, protože SCP-124 má odpuzující účinek na jakýkoliv hmyz nebo jiná bezobratlé. Všechny potravinářské výrobky získané prostřednictvím SCP-124 mají vynikající kvalitu, chuť a nutriční vlastnosti, bez ohledu na to, v jakém stavu byly původně na SCP-124 umístěny.
 </p>
 <p>
  <strong>
   Dokument 124-1: Seznam objektů umístěných na SCP-124
  </strong>
 </p>
 <blockquote>
  <p>
   Následuje seznam položek pěstovaných na SCP-124 během experimentů.
  </p>
  <p>
   <strong>
    Co bylo umístěno na SCP-124 - co bylo získáno
   </strong>
  </p>
  <p>
   Semena rajčete – Plně vzrostlý keř rajčete jedlého. Všechna rajčata (12 na každé větvi) byla zralá a šťavnatá. Ukázalo se, že jsou "velmi chutná".
  </p>
  <p>
   Malý vodní meloun (0,8 kg) - vodní meloun o hmotnosti 11,1 kg (24,5 liber). Údajně byl "sladký a chutný."
  </p>
  <p>
   Travní osivo (1) - SCP-124 během několika vteřin rychle vyklíčilo ve svěží zelený trávník. Na trávě se objevilo malé množství rosy.
  </p>
  <p>
   Malý zarostlý živý plot - Oříznutý živý plot ve tvaru delfína.
  </p>
  <p>
   Malý zarostlý živý plot - Oříznutý živý plot ve tvaru lebky.
  </p>
  <p>
   Štěně Labradorského retrívra (písčitě hnědá barva) - Dospělý bronzově zbarvený Labradorský retrívr v plné síle. V současné době žije s Dr. Churchem.
  </p>
  <p>
   Malý zárodek člověka (muže) europoidní rasy -
   <a href="/scp-1788">
    [DATA VYMAZÁNA]
   </a>
   Po zabití 6 zaměstnanců byl subjekt zničen zadržovacím týmem.
  </p>
  <p>
   Kousek tvrdého cukroví - Humanoidní konstrukt složený z tvrdého cukroví.
   <a href="/scp-2396">
    Význam není znám
   </a>
   .
  </p>
  <p>
   Larva mouchy - [DATA VYMAZÁNA] Byla vyhlášena karanténa 5. Úrovně.
  </p>
 </blockquote>
</div>
