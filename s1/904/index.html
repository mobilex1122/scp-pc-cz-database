<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-904
 </p>
 <p>
  <strong>
   Třída objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-904 by mělo být zapsáno na běžném listu papíru, pokud není v aktivním pozorování nebo studii. Tento papír by měl být zajištěn v bezpečném uzamčeném nekódovaném trezoru a uložen mimo dosah jakýchkoli záznamových zařízení. S SCP-904 by měli manipulovat nebo na něj přímo nahlížet pracovníci třídy D bez znalosti literatury, psaní nebo umění. Jakýkoli personál sledující SCP-904, jenž pociťuje halucinace či sebevražedné myšlenky, by měl okamžitě opustit stanoviště.
 </p>
 <p>
  <strong>
   Popis:
  </strong>
  SCP-904 bylo objeveno vyškrábáno na zdi koupelny fakulty literatury ████████ univerzity, po hlášení neobvyklého chování a poruch řeči u přibližně 300 studentů a zaměstnanců. Mobilní Úderná Jednotka Eta-10 („See No Evil“) byla vyslána, aby text zajistila poté, co byly zjištěny jeho anomální efekty, a ačkoli všichni tři zaměstnanci třídy D, kteří se podíleli na jeho přepravě, byli infikováni vizuálním kontaktem, bylo SCP-904 přepraveno do Oblasti-██ bez komplikací.
 </p>
 <p>
  SCP-904 představuje mírný memetický hazard pro všechny, kdo si jej přečetli, ale je škodlivé pro ty, kteří mají specifické tvůrčí myšlení. Infikovaný jedinec může infikovat jiné jedince. Mezi příznaky patří tendence nekontrolovatelně používat rýmy ve všech projevech. Čtení SCP-904 vícekrát nebo velmi blízká přítomnost k němu po prvním přečtení, povede k vývoji propracovanější poetické formy, obsahující jambický pentametr, komplikovanější poetickou formu nebo vhodnější rýmy.
 </p>
 <p>
  Infekce není trvalá. Někteří jedinci zůstanou zasaženi až dvacet čtyři hodin, zatímco jiní se infekce zbaví do deseti minut. Infekce získané od infikovaných jedinců budou obvykle kratší než infekce ze zdroje.
 </p>
 <p>
  Nicméně někteří jedinci, většinou zdatní v poezii a umění, jsou touto infekcí nepříznivě ovlivněni. Pro tyto jedince je složitější se infekce zbavit. Ve vzácných případech infekce nebude ustupovat, ale bude vyvolávat halucinace ohledně „uvěznění“ (v klecích, rakvích apod.), stavu extrémní deprese a pocitu, že nejsou schopni vyjádřit své myšlenky, nebo že jejich tělo není jejich, nebo že jsou posedlí. Subjekt se často rozhodne spáchat sebevraždu. Výzkumníci by měli s rozvahou rozhodovat o tom, kdo uvidí SCP-904.
 </p>
 <p>
  <strong>
   Dodatek 1:
  </strong>
  Zaměstnanec třídy D byl vystaven SCP-904 a úspěšně infikován. Na výzvu použít větu končící slovem „ninth“
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  (slovo bez rýmů v anglickém jazyce), [DATA VYMAZÁNA].
  <br/>
  Je třeba poznamenat, že ačkoliv infikovaní jedinci často nepoužívají slova bez rýmů, jsou toho schopni a důsledky mohou být smrtící. Na žádost čistících družstev určených k čištění krve jsou vědcům podobné experimenty striktně zakázány.
 </p>
 <p>
  <strong>
   Dodatek 2:
  </strong>
  Pokud to někdy prolomí zadržení, budeme čelit katastrofě a sebevražedným básníkům, pokud budeme muset. –Doktor █████
 </p>
 <div class="footnotes-footer">
  <div class="title">
   Footnotes
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . česky „devátý“
  </div>
 </div>
</div>
