<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-095
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Pokud zrovna není součástí předem plánovaného testování, musí být SCP-095 uskladněno ve standardním polyethylenovém obalu a umístěné ve standardní uzamčené kartotéce, aby se zabránilo poškození a opotřebení. Digitální skeny s vysokým rozlišením jsou k dispozici každému zaměstnanci Úrovně 1 a vyšší, který si přeje SCP-095 vidět.
 </p>
 <p>
  <strong>
   Popis:
  </strong>
  SCP-095 je soubor tří mírně zestárlých černobílých komiksů, vytištěných roku 1932. Přední a zadní přebaly chybí a několik stránek je nečitelných kvůli poškození způsobenému vodou. Objekt byl nalezen a levně zakoupen bez jakýchkoli incidentů Agentem ███████ v malém obchůdku se starožitnostmi v Deneru, Kolorado. Majitel obchodu očividně nečetl objekt dále, než k datu vydání na první straně.
 </p>
 <p>
  Forenzní prohlídky SCP-095 odhalily, že se jedná o originální, avšak zcela obyčejný výtisk tohoto obsahu. Obsah je vytisknut na levný buničinový papír a vytisknut barvami pro onu dobu běžnými. Razítko nakladatelství indikuje, že byl vytvářený společností z města Purple Lake v Ohiu 'Future Funnies'. Veškerý výzkum a vyšetřování naznačují, že ani daná společnost ani město, ve kterém údajně měla sídlit, neexistuje.
 </p>
 <p>
  Komiks samotný je příběh v žánru pulp science fiction pojmenovaný 'Atomová Dobrodružství Ronnieho Ray-Guna', ve kterém v hlavní roli figuruje postava nezaměnitelně podobná bývalému prezidentovi Spojených států amerických Ronaldu Reaganovi. Každý příběh otevírá velký panel, ve kterém je psáno: "V Předaleké Budoucnosti Roku 1980 Je Ronnie Ray-Gun Jediným, Kdo Dokáže Zachránit Den." Zdá se, že jednotlivé výtisky na sebe navazují v epizodické posloupnosti, přičemž každá z publikací vypravuje jeden příběh. Tyto tři příběhy jsou krátce popsány níže.
 </p>
 <ul>
  <li>
   <strong>
    Ronnie vs. Vesmírný Admirál Carter
   </strong>
  </li>
 </ul>
 <p>
  Tento příběh proti sobě staví Planetárního Guvernéra Ronnieho Ray-Guna spolu s jeho pomocníkem Vesmírným Majorem Herbertem a Vesmírného Admirála Cartera, přičemž se oba hodlají ucházet o funkci Vesmírného Maršála. Příběh se volně drží událostí týkající se prezidentských voleb roku 1980.
 </p>
 <ul>
  <li>
   <strong>
    Vesmírný Zabiják!
   </strong>
  </li>
 </ul>
 <p>
  Příběh se točí okolo postavy Astronauta Hinckleyho, který se připravuje na vraždu Vesmírného Maršála Ray-Guna. Tomu se povede Ray-Guna překvapit a poraní ho tak svým "DevastátoRayem" před tím, než ho Ray-Gunovi vojáci stihnou zastavit. Tyto události očividně referují na pokus o zavraždění Ronalda Reagana roku 1981 provedený Johnem Hinckleyem ml.
 </p>
 <ul>
  <li>
   <strong>
    Planeta Džunglí!
   </strong>
  </li>
 </ul>
 <p>
  Tento příběh popisuje Ray-Gunovy pokusy o vytvoření armády robotů na planetě Nica, která je kompletně zarostlá pralesy, aby ji uchránil před zlými Písečnými Bandity. Přestože je Ray-Gun upozorněn, že přijde o velení, pokud zasáhne do dění na planetě Nica, pošle svého vyslance, Vesmírného Plukovníka Westa, aby potajmu vystavěl válečnou sílu pod pokrývkou džungle. Když je jejich plán prozrazen, Vesmírný Plukovník West se veřeně přizná a přebere na sebe veškerou zodpovědnost za Ray-Gunovy činy, čímž svého nadřízeného zachrání. Zdá se, že tento příběh je zjednodušené převyprávění Aféry Írán-Contras z roku 1986.
 </p>
 <p>
  Nejzajímavější částí je pravděpodobně poslední strana každého výtisku, která odkazuje na další příběhy od Future Funnies. Probíhá vyšetřování, které má za účel pro jednou vyhledat všechny zbývající výtisky. Zmíněné příběhy jsou vypsané níže.
 </p>
 <ul>
  <li>
   <strong>
    Vesmírný Major Herbert Se Ujímá Vedení!
   </strong>
  </li>
  <li>
   <strong>
    Hvězdář Willy vs. Vesmírný Succubus
   </strong>
  </li>
  <li>
   <strong>
    Po Nebi Chodící při Útoku ze Zálohy!
   </strong>
  </li>
  <li>
   <strong>
    Barry Betelgeuse na Planetě Afgar
   </strong>
  </li>
  <li>
   <strong>
    Diamantový Donnie v Puttinu na Ritzi!
   </strong>
  </li>
  <li>
   <strong>
    Nebeská Vochechule Sarah ze Světa Ledu
   </strong>
  </li>
  <li>
   <strong>
    Létavý Franken vs. Raketa Rush
   </strong>
  </li>
  <li>
   <strong>
    Hvězdami Posetá Pěchota Strádající v Bitvě!
   </strong>
  </li>
  <li>
   <strong>
    Zcela Nová Hrozba – Smrt Lidskému Pokolení!
   </strong>
  </li>
 </ul>
 <p>
  <strong>
   Osobní Záznam:
  </strong>
  Dr. █████████
 </p>
 <p>
  <strong>
   Datum:
  </strong>
  10-06-2004
 </p>
 <p>
  Nemyslím si, že musím zmiňovat to, jak důležité pro nás je najít každý jeden výtisk, který je zde zmiňován a to neprodleně. Obzvláště ty dva poslední!
 </p>
</div>
