<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-973
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Povaha SCP-973 jej vylučuje z plného zadržení uvnitř Nadace. Kvůli nebezpečí, které představuje, musí být 60kilometrový úsek americké dálnice číslo ██, na kterém je známa jeho manifestace, pod neustálým satelitním dohledem. Jakékoli vozidla pokoušející se cestovat skrz určený úsek dálnice mezi 22:00 a 4:30 musejí být personálem Nadace odkloněny na objížďky u sjezdů ███ a ███. Narušitelé musejí být v případě potřeby násilně zatčeni a zadrženi.
 </p>
 <p>
  <strong>
   Popis:
  </strong>
  SCP-973 tvoří dvě entity. SCP-973-1 je policejní vůz připomínající modely používané strážníky z ███████ na počátku 70. let 20. století. Toto vozidlo se zdá být v pokročilém stádiu havarijního stavu: výpovědi očitých svědků opakovaně zmiňovaly velké promáčkliny ve dveřích a kapotě, silně popraskané čelní sklo, zrezivělost a uvolněný zadní nárazník zajištěný lepící páskou.
 </p>
 <p>
  SCP-973-2 je hlášeno jako europoidní muž ve věku čtyřicítek, oblečený v policejní uniformě státu ███████ ze stejného období jako SCP-973-1. Subjekt je popisován jako plešatící, s mírnou nadváhou a výrazným knírem.
 </p>
 <p>
  SCP-973 se zjeví v noci, když jiné vozidlo vstoupí do označeného území, a předpokládá se, že je spouštěno zrychlením cílového vozidla nad určitou rychlost. Tato hranice je proměnlivá s průměrnou hodnotou okolo 88,5 km/h (55 mph), ale může dosahovat kamkoliv od 53,3 km/h (35 mph) až po 112,7 km/h (70 mph). Dosud nebyl nalezen žádný předvídatelný vzor nebo souvislost mezi různými limity.
 </p>
 <p>
  Když je tato rychlost překročena, SCP-973 se objeví přibližně 0,4 km za cílovým vozidlem a začne jej ve vysoké rychlosti pronásledovat se zapnutou sirénou a blikači. Toto je doprovázeno opakující se zprávou přehrávanou na rádiu cíle, která se skládá z fráze “Zdrhej, [ZVOLÁNÍ SMAZÁNO]”. V ██% případů se cíl pokusí uniknout pronásledujícímu SCP-973 a je následně překonán během 1-6 minut. V ten moment [DATA VYMAZÁNA].
 </p>
 <p>
  Pozůstatky třiceti čtyř jedinců a devatenácti vozidel byly nalezeny v okruhu 6,4 km postižené dálnice. Rozsah poškození způsobeného tělům zahrnuje vykuchání, znásilnění, [DATA VYMAZÁNA] a tři případy, kde byly těla poničené nárazem do míry znemožnění vizuální identifikace. Pět přeživších, trpících na různé stupně mentálního trauma, je v zadržení Nadace. Obnovená vozidla ukazují těžké škody způsobené nárazem, jak od prostředí tak i utržené, a vážné popáleniny v interiéru.
 </p>
 <p>
  <strong>
   Dodatek-1:
  </strong>
  Zničení dálnice postižené SCP-973 se prokázalo být neefektivní. Demolice části státní dálnice číslo ██ v roce 1983 způsobilo přesun SCP-973 do své aktuální polohy.
 </p>
 <p>
  <strong>
   Dodatek-2:
  </strong>
  08/██/20██ - Pokus na odchycení a zadržení SCP-973 selhal s výsledným úmrtím devíti agentů. SCP-973 je považováno za zraněné, ale neznehybněné, když se o devět dní později znovu zjeví. Prvotní svědci ohlašují změnu ve vzhledu SCP-973-2, která je zmíněna v tomto následujícím výňatku z rozhovoru s Agentem ████████ po misi:
 </p>
 <blockquote>
  <p>
   <strong>
    Agent ████████:
   </strong>
   Nedokážu to moc popsat. Prostě vypadal…jinak. Jeho oči byly červené, to si vzpomínám, a jeho pusa byla jen taková černá díra. Žádné zuby, žádný jazyk, prostě jen díra. Ale měl jsem tehdy moc práce se střílením, než abych si ho lépe prohlédl.
  </p>
 </blockquote>
 <p>
  <strong>
   Dodatek-3:
  </strong>
  Zdá se, že oblast ovlivněná SCP-973 roste společně s časovým oknem, kdy dochází k manifestaci. Bezpečnostní protokoly byly přizpůsobeny.
 </p>
</div>
