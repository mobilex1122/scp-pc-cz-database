<div id="page-content">
 <div style="clear:both;">
 </div>
 <p>
  <strong>
   Objekt #
  </strong>
  : SCP-054
 </p>
 <p>
  <strong>
   Třída Objektu
  </strong>
  : Safe
 </p>
 <p>
  <strong>
   Speciální Zadržovací Procedury:
  </strong>
  Subjekt je držen ve vodotěsné izolační místnosti vybavené specializovaným zařízením pro kontrolu klimatu. Ozdobná fontána naplněna vodou stojí uprostřed. Pracovníci údržby musí nosit NBC obleky, pokud jsou uvnitř této místnosti a po opuštění musí strávit deset minut ve speciální sušičce. V případě narušení musí být okolní oblast evakuována a kryt zaplaven kapalným dusíkem.
 </p>
 <p>
  Úroveň chemikálií ve fontáně a jejich objem musí být monitorován a udržován. Měla by být použita pramenitá voda z █████████, protože SCP-054 je velmi citlivé na hydrologické podmínky. Od doby, kdy bylo SCP-054 převezeno do Nadace, se u něj vyvinula nedůvěra vůči mužům; doporučuje se proto přiřazení ženského personálu.
 </p>
 <p>
  <strong>
   Popis
  </strong>
  : Mimo vody se subjekt nejčastěji objevuje jako ženský humanoid s průměrným objemem 90 litrů, který se skládá výhradně z vody (jsou možné i jiné formy, obvykle geometrické tvary). Když vstoupí do vody, stává se nerozlišitelným od okolí. Subjekt se musí pravidelně vracet do vody, aby udržel svůj objem kvůli odpařování. Byl objeven v █████████ a následně byl přesunut do Oblasti-08 na další zkoumání. Subjekt byl zpočátku zvědavý na personál Nadace a zdálo se, že se těší na interakci s pracovníky údržby, nebo výzkumníky a na napodobováním jejich forem. Po několika týdnech se stvoření zřejmě cítilo dostatečně pohodlně, aby zůstalo mimo vody při běžném sledování, ačkoli se skrylo při pokusech o studování jeho složení.
 </p>
 <p>
  SCP-054 je zjevně složeno z běžné vody, bez zjistitelných rozdílů v porovnání s obyčejnou pramenitou vodou z téhož zdroje. V jeho “těle” nebyl nikdy zjištěn žádný tepelný, elektromagnetický, biologický nebo jiný jev který by naznačoval jak se oživuje. Voda, kterou SCP-054 ztratilo kvůli odpařování, nemá při kondenzaci žádné zvláštní vlastnosti.
 </p>
 <p>
  Pokusy s SCP-054 byly zastaveny [DATA VYMAZÁNA] po dvou incidentech, při kterých byli zraněni vědci. Po těchto incidentech byly zadržovací protokoly aktualizovány. Subjekt začal vykazovat známky nedůvěry a agrese okolo mužského personálu (který tvořil většinu původního výzkumného personálu). Subjekt byl reklasifikován na Třídu Euclid.
 </p>
 <p>
  <strong>
   Částečné přepisy, Audio Deníku 054-A:
  </strong>
 </p>
 <blockquote>
  <p>
   <strong>
    Experiment se ztrátou vody
   </strong>
   <br/>
   “Pokud nemá přístup k vodě, subjekt se stává uzavřeným a neaktivním. Jsou teorie, že jeho kompaktní tvar slouží k tomu, aby snižoval plochu vystavenou odpařování. Za prvních pár dní se dychtivě pokoušel přivítat každého kdo vstoupil do jeho krytu a choval se vzrušeně. Možná naznačuje, že rozumí tomu, že kontrolujeme jeho přístup k zásobám vody. Subjekt přestal s tímto chováním včera, pravděpodobně pochopil, že se žádná pomoc neblíží.”
  </p>
 </blockquote>
 <blockquote>
  <p>
   <strong>
    Testování extrémních teplot
   </strong>
   <br/>
   “Dnes ráno jsme získali oprávnění testovat subjekt při teplotě pod bodem mrazu. Když teplota klesla, subjekt se stal letargickým a úplně zamrzl po ███████. Spektroskopie ledového krystalu neodhalila žádné abnormality. Na studii byly shromážděny ledové štěpky. To je v ostrém kontrastu s jeho chováním při 95-stupňových testech, kdy se stalo agresivním a pokoušelo se uniknout z jeho krytu. Předložili jsme pracovní objednávku na spojení klimatizačního zařízení se standardním krytem subjektu, protože začalo vzdorovat úsilí o přepravu do experimentálních komor se stále zoufalejším chováním.”
  </p>
 </blockquote>
 <blockquote>
  <p>
   <strong>
    Hodnocení paměti a rozhodování se
   </strong>
   <br/>
   “Subjekt prokázal neočekávanou obratnost při procházení komplexními bludišti a řešení hádanek. Dr. Seskel konečně překonal problém “motivace” subjektu aplikací elektrických šoků a/nebo křemičitých vysoušedel. Vtipkoval, že bychom ho mohli za chvíli naučit na příkaz přines. Poté, co jsem sledoval jeho metody, myslím, že by mohl mít pravdu. Poznámka: Subjektu je povoleno 48 hodinové období na zotavení; zdá se, že na konci týdenních experimentů začne zaostávat.”
  </p>
 </blockquote>
 <blockquote>
  <p>
   <strong>
    Experiment s přidáním kyseliny/zásady [poslední záznam]
   </strong>
   <br/>
   Začínám s roztokem 0,5 M HCl. Nemám tušení, co se stane, ale pokud tato věc zahrnuje homeostatické mechanismy, jak předpokládám, pak bychom měli získat nějaký náhled na to, jak si zachovává svou podobu. Teplota v krytu byla snížena na 278 K (cca 5°C), aby bylo jednodušší kontrolovat stále nepředvídatelnější chování padesát-čtyřky.”
  </p>
 </blockquote>
 <p>
  <strong>
   Dodatek 054-B
  </strong>
  : Po pěti letech bez jakýchkoliv incidentů bylo na doporučení Dr. ████████ snížené hodnocení subjektu na “Safe”. Experimenty se obnoví pod záštitou biologické jednotky E7. Při interakci se subjektem je nadále třeba dbát opatrnosti.
 </p>
</div>
