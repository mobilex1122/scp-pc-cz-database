<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="infectiousinscription-new.jpg" class="image" src="https://scp-wiki.wdfiles.com/local--files/scp-271/infectiousinscription-new.jpg" style="width:300px;"/>
  <div class="scp-image-caption" style="width:300px;">
   <p>
    SCP-271
   </p>
  </div>
 </div>
 <p>
  <strong>
   Objekt #:
  </strong>
  SCP-271
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-271 musí být drženo v Zadržovací Jednotce !12 v ███ █ █████ ████████████████████ ██ ████ na metrovém kamenném podstavci (SCP-271-01), jež bude zatopen vodou a zavřen v 5 centimetrů tlusté kouli ze skla tvrzeného železem. Permanentní neodymiovo-████████ magnety musí být rozloženy po (normálně velké) místnosti aby se koule vznášela ve vzduchu a odradila vetřelce. Tato místnost bude obložena pyrolytickým uhlíkem pro zadržení generovaného magnetického pole magnetů. Dveře místnosti nebudou hlídána a budou zamaskována jako obyčejná údržbářská komora a budou zamčeny obyčejným elektronickým zámkem s heslem za rohem na zdi, jež bude zamaskován jako termostat. Dr. Vg bude toto heslo měnit každý měsíc. Veškerý výzkum se smí zabývat pouze pozorováním dokud nebude povoleno jinak. V případě neoprávněného přístupu budou elektromagnety v místnosti aktivovány aby zničily skleněnou kouli a ulehčilo se opětovné zajištění subjektu.
 </p>
 <p>
  <strong>
   Popis:
  </strong>
  SCP-271 je malý disk neznámého složení a kovové povahy, měří zhruba 4 centimetry v průměru a je posetý celou řadou symbolů které mohou a nemusí být neznámý druh abecedy. Tyto symboly po čase infikují své okolí, začínají se objevovat na blízkých objektech jakoby byly vyřezány. Jsou schopny šířit se skrz jakoukoliv díru, ale nejsou schopny proniknout neplynným prostředím. Objekty které tyto symboly nesou po delší dobu se začnou měnit na molekulární úrovni na stejný materiál jako SCP-271; jak vyřezávání, tak proces přeměny jsou extrémně bolestivé pro živé organismy. Jediná známá metoda odstranění symbolů je zničení objektu a to není možné provést se samotným SCP-271.
 </p>
 <p>
  V současnosti jsou jak SCP-271, tak SCP-271-01 kompletně obaleny vyřezanými symboly a zdá se že "plavou" - Dr. Vg a další pozorovatelé je popsali jako "pohled na horký vzduch na obzoru", nebo "jakoby tam skoro nebyly". Tyto symboly se podle všeho začaly fraktalizovat; studie pomocí zvětšovacích přístrojů odhalily miniaturní symboly uvnitř větších řezeb na obou objektech.
 </p>
 <p>
  SCP-271 bylo původně neznámý anomální objekt získaný Mobilní Obrněnou Údernou Jednotkou 12 ze svatyně patřící Církvi Rozbitého Boha když [DATA VYMAZÁNA]. Původně se nacházelo ve vlastní místnosti, kterou dokumenty popisovaly jako uzavřenou "dokud nebude připraveno na sestavení". Dokumenty získané v té době ukazují že [DATA VYMAZÁNA]. Podstavec je původní; vzhledem k rozšířeným symbolům v místnosti kde bylo zadrženo, byla svatyně samotná zničena. Ovšem kvůli rychlé odvetě nepřátelských sil byly zbytky Mobilní Obrněné Úderné Jednotky 12 přinuceny k [DATA VYMAZÁNA]. Kontakt byl znovu navázán, ale povaha SCP a nepřátelských sil zabránila jednoduchému zajištění. Aktuálně se považuje za rozumné aby SCP zůstalo skryto a relativně nechráněno, než aby na něj zajišťovací mise upoutala pozornost. Mobilní Obrněná Úderná Jednotka 12 má nařízeno přizpůsobit se ZJ-!12 (vykřičník označuje existenci Zadržovací Jednotky mimo Oblast Nadace SCP).
 </p>
 <p>
  <strong>
   Dodatek:
  </strong>
  SCP-271 se nesmí přiblížit k
  <a href="/scp-882">
   SCP-882
  </a>
  .
 </p>
 <p>
  <strong>
   NOUZOVÁ ZPRÁVA:
  </strong>
  Zprávy od utajených zdrojů naznačují, že od ██-██-████, si Církev Rozbitého Boha je vědoma ZJ-!12 a lokace SCP-271, a rovněž plánuje útok na Zadržovací Jednotku.
  <em>
   SCP-271 nesmí za žádnou cenu padnout do rukou nepřítele.
  </em>
  ZJ-!12 dostalo příkaz pro mobilizaci a přípravu na evakuaci. Zajišťovací tým se připravuje na okamžité nasazení podle příkazů Agenta DuPonta. Bude následovat detailnější zpráva.
 </p>
</div>
