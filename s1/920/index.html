<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="MrLost2.jpg" class="image" src="http://scp-wiki.wdfiles.com/local--files/scp-920/MrLost2.jpg" style="width:300px;"/>
  <div class="scp-image-caption" style="width:300px;">
   <p>
    SCP-920 (nalevo) je eskortováno Agentem ██████ (napravo). Poslední zachycený snímek Agenta ██████.
   </p>
  </div>
 </div>
 <p>
  <strong>
   Objekt #:
  </strong>
  SCP-920
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  <span style="text-decoration: line-through;">
   Mobilní Úderná Jednotka Iota-1 ("Mister Hunters") v současné době stopuje pohyb SCP-920.
  </span>
  V současné době je pohyb SCP-920 satelitně sledován. Pozemní či letecké sledování SCP-920 bylo pozastaveno. Návrhy na efektivní zadržení SCP-920 předkládejte Dr. █████████.
 </p>
 <p>
  Jakýkoliv personál, který spatří Mobilní Údernou Jednotku Iota-1, musí ihned kontaktovat O5-4.
 </p>
 <p>
  <strong>
   Popis:
  </strong>
  SCP-920 vzhledově připomíná mužského jedince asijského původu neurčitého věku. Transport či navádění SCP-920 do určité lokace je fyzicky nemožné. SCP-920 nemá žádnou kontrolu nad vlastním pohybem a bude tedy neustále "bloudit", bez toho, aby byl schopen určit cílovou destinaci.
 </p>
 <p>
  Pokusy o transport SCP-920 do jakékoliv destinace vyústí ve ztracení transportujících. Pokusy o změnu trasy SCP-920 vyústí ve ztracení SCP-920. Bude-li SCP-920 někým následováno, skončí toto sledování ztrátou objektu i pronásledovatele.
 </p>
 <p>
  Nelze určit přesný bod, ve kterém se účinky SCP-920 začnou projevovat. Během pokusů o transport byly zaznamenány zdánlivě náhodné události, jako například poškození radarových systémů a GPS sledovačů, zemětřesení, vysoká oblačnost a lidská nedbalost.
 </p>
 <p>
  SCP-920 vykazuje mírnou psychickou přitažlivost, která subjektům, jenž se dostali do kontaktu s SCP-920, dá pocit, že by měli "jít a povídat si s ním". Navazování kontaktu s SCP-920 se nedoporučuje, poněvadž obvykle se subjekty dále rozhodnou následovat SCP-920 a ztratí se spolu s ním.
 </p>
 <p>
  SCP-920 nedisponuje základními lidskými potřebami a může bloudit skrze pouště, tundry a oceány bez jakékoliv újmy.
 </p>
 <p>
  <strong>
   Dodatek 920-1:
  </strong>
  SCP-920 bylo objeveno u [VYMAZÁNO] vstupu do Oblasti-██. Nicméně během jeho přesunu do Haly ██ uteklo SCP-920 ze zadržení. SCP-920 bylo později objeveno poblíž malého městečka nedaleko Oblasti-██. Pokusy o opětovné zadržení byly pozastaveny, kvůli zmizení ██ členů personálu.
 </p>
 <p>
  <strong>
   Dodatek 920-2:
  </strong>
  Slova "Mr. Ztracený z Malých Gentlemanů
  <sup>
   ®
  </sup>
  od Dr. Wondertainmenta" jsou vytetována na jeho levém lýtku. Toto označení odpovídá položce "16" v Dokumentu
  <a href="/scp-909">
   SCP-909
  </a>
  -a. SCP-920 bylo prvně objeveno se zeleným pláštěm, bílým tričkem a džínami. Veškeré oblečení bylo označeno značkou "Doctor’s Orders" všitou do štítků.
 </p>
 <p>
  <strong>
   Dodatek 920-3:
  </strong>
  <em>
   Ano, ztracenými je nazýváme, protože jsou
   <strong>
    ztraceni
   </strong>
   . Jsou mimo prostor, dezorientovaní, mimo kurz, říkejte tomu jak chcete. A ne, personál nebyl poslán do nějaké "další roviny nekonečných Gentlemanů".
  </em>
  -Dr. █████████
 </p>
 <p>
  <strong>
   Dodatek 920-4:
  </strong>
  Dne ██/██/██ bylo SCP-920 zadrženo nadačním personálem a byla kolem něj postavena Oblast-207 sloužící k jeho zadržení. Nicméně po ██ hodinách nemohl personál lokalizovat Oblast-207. Po ██ dnech byla Oblast-207 opuštěna, kvůli kritickému nedostatku zásob.
 </p>
</div>
