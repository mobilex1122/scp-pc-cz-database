<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-010
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Všechny objekty zahrnující SCP-010 musí být uchovány v očíslovaných boxech v zařízení s vysokou ostrahou. Tyto objekty mohou nosit pouze testovací subjekty.
 </p>
 <p>
  SCP-010 mohou být z jejich úložiště odebrány pouze za účelem testování.
 </p>
 <p>
  <strong>
   Popis:
  </strong>
  SCP-010 se skládá ze šesti zjevně identických železných obojků s kovovými číslovanými značkami a jednoho dálkového ovládání. Ovládání nese označení SCP-010-1. Obojky jsou označeny SCP-010-2 až 010-7. Tyto obojky obsahují složité elektronické komponenty a jsou napájeny malými sto voltovými bateriemi o průměru 5 mm a tloušťce 2 mm. Tyto baterie jsou dobíjecí.
 </p>
 <p>
  Dálkové ovládání je těžká černá skříňka připomínající staré rádio s modrým a bílým displejem a více než stovkou nepopsaných tlačítek a ladicím knoflíkem. Prostřednictvím pokusů byly objeveny frekvence všech šesti doposud nalezených obojků. Štítek je napsaný azbukou a je do kovu vyražený spolu s logem zobrazující zaměstnance stavící pyramidu. Žádná oficiální ruská organizace takové logo nebo název nepoužívá.
 </p>
 <p>
  Nasazení límce na krk člověka a jeho upevnění umožňuje ovládat každý pohyb dotyčné osoby dálkovým ovladačem. Zařízení je taktéž schopno stimulovat nadledvinky a tím způsobit zvýšenou produkci adrenalinu a aktivovat či deaktivovat sympatický nervový systém. Nejzvláštnějším rysem obojků je jejich vliv na morfologii těla. Také umožňuje uživateli ovládání změnit tvar oběti způsobem, který je omezen pouze znalostí programovaní ovladače.
 </p>
 <p>
  <strong>
   Dodatek 010-1:
  </strong>
  Historie
 </p>
 <p>
  SCP-010 bylo objeveno ve sklepě osamělého muže ze středozápadu Spojených Států poté, co byl vyšetřován kvůli únosu. Když policisté přepadli dům, našli SCP-010 a několik mrtvých těl. Jedno z těl bylo identifikováno jako údajný pachatel. Ostatní těla patřila několika pohřešovaným osobám. Příčinou smrti byla zřejmě hromadná sebevražda, avšak ve skupině byly také rozeznány jisté stopy boje před smrtí.
 </p>
 <p>
  <strong>
   Dodatek 010-2:
  </strong>
  Dekonstrukční experiment
 </p>
 <p>
  Pokus 1: SCP-010-2 bylo rozebráno, poté popsáno, vyfotografováno a následně smontováno.
  <br/>
  Výsledek: SCP-010-8 stále funguje.
 </p>
 <p>
  Pokus 2: SCP-010-8 smontováno identicky jako SCP-010-2, ale některé nedostupné díly byly nahrazeny.
  <br/>
  Výsledek: SCP-010-8 nefunguje.
 </p>
 <p>
  Pokus 3: Nedostupné prvky byly vyjmuty z SCP-010-2 a umístěny do SCP-010-8.
  <br/>
  Výsledek: SCP-010-2 přestává fungovat s odstraněním komponentů. SCP-010-8 začíná fungovat.
 </p>
 <p>
  Pokus 4: Položky byly vráceny do SCP-010-2. Dostupné položky v SCP-010-2 byly náhodně nahrazeny stejnými replikami.
  <br/>
  Výsledek: SCP-010-2 začíná fungovat s návratem komponentů. Záměna komponentů nijak výrazně nesnižuje funkčnost. Výměna poškozeného tranzistoru zkracuje dobu odezvy na signál z dálkového ovladače o 12 %.
 </p>
 <p>
  <strong>
   Dodatek 010-3:
  </strong>
 </p>
 <p>
  <em>
   SCP-010 pracuje nejefektivněji při provádění jednoduché fyzické práce. Logo má nějaký význam ~ Doktor █████.
  </em>
 </p>
</div>
