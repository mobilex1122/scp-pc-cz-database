<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-283
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Vzhledem k neobvyklé, ale neškodné povaze SCP-283 musí být objekt uložen v zabezpečené schránce na východní stěně místnosti E-107 v Oblasti-137. Kromě toho může každý zaměstnanec používat SCP-283, pokud je pod dohledem jiné osoby s oprávněním úrovně 3 a vyšší, aby se zabránilo krádeži objektu.
 </p>
 <p>
  <strong>
   Popis:
  </strong>
  SCP-283 je v každém ohledu obyčejný skvrnitý tmavě šedý žulový balvan. Kámen je zaoblený, otlačený a poškrábaný. Objekt váží něco přes 1 kg a měří 10 cm. Avšak namísto obvyklého působení gravitace je SCP-283 taženo přesně k magnetického východu planety. Podrobnější analýza ukázala, že SCP-283 ve skutečnosti krouží kolem Země a je přitahováno svou neobvyklou gravitační interakcí.
 </p>
 <p>
  Kámen byl objeven během vyšetřování údajné činnosti poltergeista v Austrálii. Objekt byl popsán jako jev zvaný "Min Min lights", což je v podstatě ████████. Související poznámky Dr. ████ █████ najdete v dokumentu [DATA VYMAZÁNA].
 </p>
 <p>
  Podle svědectví se měl kámen pohybovat přes pláň, prorazit zdi domu, rozbít auto, a nakonec se zastavit příští ráno ve stěně karavanu. Agent zpočátku věřil, že objekt je přitahován neznámou magnetickou silou. Následující testy tuto tezi vyvrátily. SCP-283 je obyčejný žulový oblázek, jehož jedinou nestandardní vlastností je to, že klesá nesprávným směrem. Agent █████ náhodou upustil SCP-283 a následně byl nucen pronásledovat předmět. SCP-283 bylo získáno poté, co způsobilo lehký otřes mozku jednoho ze zaměstnanců.
 </p>
 <p>
  <strong>
   Poznámka od Dr. Wooda:
  </strong>
 </p>
 <p>
  <em>
   Zaměstnanci vyšší úrovně zjistili, že někdo ukradl SCP-283 a použil předmět jako těžítko. Na 'zen' ti kašlu. Další krádeže budou přísně potrestány.
  </em>
 </p>
</div>
