<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-180
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Je zakázáno přinést jakoukoli pokrývku hlavy (včetně sponek na vlasů a mašlí) do křídla Relic Survey a do Skladovací Oblasti-76. To platí pro všechny externí bezpečnostní pracovníky. Osoby, které tento zákaz poruší, budou podrobeny úplným fyzickým prohlídkám a potvrzení totožnosti DNA.
 </p>
 <p>
  SCP-180 nesmí opustit určenou zkušební laboratoř. Momentální vzhled SCP-180 by měl být denně zapisován. Pokud zaměstnanci uvidí v prostorách Oblasti neznámou osobu, jsou povinni neprodleně informovat Bezpečnostní Jednotky, a to i v případě, že osoba bude oblečena jako zaměstnanec Oblasti (jelikož může dojít ke krádeži identity).
 </p>
 <p>
  <strong>
   Popis:
  </strong>
  SCP-180 vypadá jako pokrývka hlavy nebo obdobný doplněk (koruna, sponka, čelenka…). Osobě, která si nasadí SCP-180 na hlavu, bude "ukradena" identita. Tímto způsobem bude původní vlastník identity zcela nerozpoznatelný, a to i pro lidi, kteří jsou mu velmi blízcí. Osoby, které pozorují subjekt zbavený své identity, budou moci popsat pouze obecné vlastnosti vzhledu subjektu, např. vlasy, barvu duhovky a pleti, či oděv, ale nebudou schopny rozpoznat identitu subjektu. Hostitelé, kteří byli okradeni o identitu, nebudou schopni přesvědčit ostatní o své identitě. Tento efekt pokračuje, dokud SCP-180 nenajde nového hostitele.
 </p>
 <p>
  Když přijde na získání něčí identity SCP-180 a objekt sám je umístěn na něčí hlavě, identita prvního subjektu (hostitele) bude předána druhému. Tento efekt působí nejen na lidi, ale i na zvířata a neživé objekty. Například, subjekty byly zaměněny za psy, sochy nebo konferenční stolky, které byly dříve umístěny v areálu, dokud na ně bylo SCP-180 nasazeno.
 </p>
 <p>
  Vzhled SCP-180 se mění podle hostitele, avšak tento efekt je pouze vizuální. Objekt již měl formu cilindru, jarmulky, baseballové čepice, šátku, vlásenky, hidžábu a motocyklové helmy. Zobrazování pomocí MRI a 3D ultrazvuku ukázalo, že SCP-180 je vlastně jen kus plátna nebo látky, který připomíná závoj. Správná aplikace SCP-180 na hlavu způsobí plné zakrytí obličeje. Výzkum nebyl schopen vysvětlit, jak nebo proč SCP-180 manipuluje se zářením (viditelným i infračerveným), aby zobrazovalo různé obrazy.
 </p>
</div>
