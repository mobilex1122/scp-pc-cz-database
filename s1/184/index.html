<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="dodecahedron-new.png" class="image" src="https://scp-wiki.wdfiles.com/local--files/scp-184/dodecahedron-new.png" style="width:300px;"/>
  <div class="scp-image-caption" style="width:300px;">
   <p>
    SCP-184
   </p>
  </div>
 </div>
 <p>
  <strong>
   Objekt #:
  </strong>
  SCP-184
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-184 nesmí být zadržené v žádné struktuře. SCP-184 musí být neustále připojeno k vysoce výkonným elektromagnetům. Pokud elektromagnety selžou, agenti dorazí do zadržovací oblasti SCP-184, aby zabránili přístup nepovolanému personálu, dokud nebudou elektromagnety opraveny. Zadržovací oblast SCP-184 je aktuálně upravena tak, aby připomínala park, přičemž SCP-184 a elektromagnety jsou zamaskovány, jako sochy. Všichni návštěvníci parku budou neustále pozorováni.
 </p>
 <p>
  Všechny struktury ovlivněné SCP-184 budou zničeny po ohodnocení [
  <a class="newpage" href="/code-name-the-truth">
   DATA VYMAZÁNA
  </a>
  ]. Konečná demolice, nebo zahrnutí do SCP bude schválena tímto orgánem. Průzkum ovlivněných struktur není povolen bez schválení a přítomnosti záchranného týmu.
 </p>
 <p>
  <strong>
   Popis:
  </strong>
  SCP-184 je malý hladký kovový objekt, 10 cm vysoký a 10 cm široký, ve tvaru dvanáctistěnu. Každá strana objektu má ve středu kruhový otvor a na každém vrcholu se nachází malá koule. SCP-184 je vyrobeno z neznámé, ale vysoce magnetické slitiny o podobné tvrdosti, jako mosaz.
 </p>
 <p>
  Když se nachází v uzavřeném prostoru, zvětšuje SCP-184 vnitřní dimenze struktury bez změny jejích vnějších dimenzí. SCP-184 je schopno zvětšit vnitřní dimenze jakékoliv uzavřené struktury o několik set metrů každý den, přičemž efekt se začíná projevovat jednu hodinu po umístění do struktury. SCP-184 nejdříve rozšíří stěny, což způsobí, že místnosti jsou velmi dlouhé, a poté rovněž upraví výšku místnosti. Toto rozšiřování pokračuje, dokud nejsou původní dimenze místnosti ztrojnásobeny.
 </p>
 <p>
  V tomto bodě začíná SCP-184 vytvářet nové místnosti. SCP-184 je schopno kopírovat předměty uvnitř struktury a vytvářet nové místnosti zaplněné stejným nábytkem či předměty, jako v originální části. Po čase však expanzní proces začíná selhávat. Například, předměty začnou být vytvářeny ze špatných materiálů (skleněné knihy, dřevěná mikrovlnná trouba), místnosti začnou mít podivné tvary, za dveřmi se nachází zdi, chodby se zmenší, nebo protočí nazpět do podivného bludiště. Nové vnitřní struktury začnou být stále podivnější, zatímco vnějšek zůstává neovlivněný.
 </p>
 <p>
  Toto chování je nejvíce zřejmé u domů; ovšem bylo pozorováno i u jiných případů, jako například u kartonové krabice. Změny v prostoru nemizí po odstranění SCP-184, ale nové místnosti se nadále nevytvářejí.
 </p>
 <hr/>
 <p>
  <strong>
   Dodatek 184 - 1:
  </strong>
  Poznámky od Dr. ██████
 </p>
 <p>
  Nemyslím si, že je třeba říkat, že tahle věc se NIKDY nesmí dostat do Oblasti-19. Možná že jednoho dne budeme muset najít jiné řešení, ale do té doby to necháme venku, nehybné a skryté.
 </p>
 <p>
  <strong>
   Dodatek 184 - 2
  </strong>
  Zájmové Lokace
 </p>
 <p>
  Existuje teorie, že SCP-184, nebo jiná podobná anomálie by mohla být zodpovědná za vytvoření Zájmových Lokací, jako
  <a class="newpage" href="/alternate-character-interpretations">
   Zadní SoHo
  </a>
  a
  <a class="newpage" href="/making-a-scene">
   Sklepení Chūgoku
  </a>
  . Vyšetřování spojující SCP-184 s těmito lokacemi probíhá.
 </p>
 <p>
  <strong>
   Dodatek 184 – 38RB:
  </strong>
  Poznámky o Získání
 </p>
 <p>
  SCP-184 bylo získáno z Kowloonského opevněného města v červnu roku ████. Zprávy o bizarním a náhlém růstu města přitáhly pozornost agentů, kteří se brzy dozvěděli o SCP-184 ve vlastnictví [DATA VYMAZÁNA]. Po několika policejních zákrocích byla vyslána s Mobilní Úderná Jednotka Zéta-9 s cílem získat SCP-184 s minimálními ztrátami. Konečnému efektu vystavení města a obyvatel SCP-184 nejspíše nikdy nebude porozuměno, kvůli lehkomyslným akcím místních zákonných orgánů, které zničily několik ovlivněných sekcí města dříve, než jim v tom agenti mohli zabránit.
 </p>
 <p>
  Rozhovory s obyvateli nebyly nijak nápomocné při získávání informací, protože všichni zúčastnění odmítli jakkoliv vypovídat. Několik dokumentů indikuje, že SCP-184 bylo pronajímáno do domů za 50 liber šterlinků na půl hodiny. Tyto dokumenty nebyly potvrzeny obyvateli.
 </p>
 <p>
  <strong>
   Dodatek 184 – 38RB-s:
  </strong>
  Dodatečná Dokumentace.
 </p>
 <p>
  <a href="/personal-log-of-gordon-richards">
   Osobní Záznam Gordona Richardse
  </a>
  — Člena Mobilní Úderné Jednotky Zéta-9 "Mole Rats"
 </p>
</div>
