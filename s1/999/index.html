<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-999
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-999 se smí volně potulovat po základně, pokud bude chtít, ale jinak musí zůstat ve svém výběhu mezi 20:00 a 21:00 kvůli spánku, nebo během nouzového stavu kvůli bezpečí. Subjekt nesmí opustit výběh v noci a nesmí opustit budovu. Výběh se musí udržovat v čistotě a jídlo se musí podávat dvakrát denně. Všechen personál smí vstoupit do výběhu SCP-999, ale pouze pokud zrovna nemají nic na práci, nebo mají pauzu. Se subjektem je si nutno hrát pokud se začne nudit a mluvit se na něj musí klidným, nevýhružným tónem.
 </p>
 <p>
  <strong>
   Popis:
  </strong>
  SCP-999 je velká, amorfní masa průsvitného oranžového slizu, vážící kolem 54 kg a má podobnou konzistenci, jako burákové máslo. Velikost a tvar subjektu je jednoduše změnitelná a umí se měnit dle potřeby, avšak když odpočívá, tráví SCP-999 většinu času ve formě kulatého dómu přibližně 1 metr na výšku a na šířku. Povrch SCP-999 sestává z tenké, transparentní membrány podobné té u živočišné buňky, přibližně 0.5 cm tlusté a vysoce elastické, což SCP-999 dovoluje zploštit své rozměry až na 2 cm na výšku. Tento povrch je rovněž hydrofobní, avšak SCP-999 je schopno dle vůle absorbovat tekutiny (Viz Dodatek SCP-999-A). Zbytek těla SCP-999 je naplněn viskózní oranžovou látkou neznámého chemického složení, ta je schopna bez obtíží rozkládat organické materiály.
 </p>
 <p>
  Chování subjektu se dá nejlépe popsat jako hravé a podobné psu: když se někdo přiblíží k SCP-999, subjekt často zareaguje návalem radosti, odplazením k osobě, skočením na ní a začne je "objímat" dvěma svými panožkami a olizovat obličej osoby pomocí třetí panožky, po celou dobu vydává vysoké kloktavé a brblavé zvuky. Povrch SCP-999 vylučuje vůni, která je pro všechny kdo s ním interagují jiná. Zaznamenané vůně zahrnují čokoládu, vyprané prádlo, slaninu, růže a modelínu Play-Doh™.
 </p>
 <p>
  Pouhý dotek povrchu SCP-999 způsobuje okamžitě mírnou euforii, která se stupňuje po celou dobu trvání vystavení SCP-999 a trvá dlouho po oddělení od stvoření. Oblíbená aktivita subjektu je "lechtací wrestling", při němž často kompletně zabalí osobu od krku dolů a lechtá ji dokud není poproseno o ukončení (i když ne vždy tuto žádost okamžitě vyslyší). Přestože může způsobit zranění, SCP-999 se nikdy nepokusilo cíleně zranit ostatní a pokud k tomu dojde, okamžitě se stáhne do chvějící se hroudy, zatímco vydává zvuk podobný kňučícímu psu. Zdá se že se tak snaží "omluvit" za způsobené zranění.
 </p>
 <p>
  I když stvoření interaguje s kýmkoliv, zdá se, že má speciální zájem o osoby, jež jsou nešťastné, nebo ublížené. Osoby trpící chronickou depresí, nebo například PTSD, nahlásily že mají pozitivnější přístup k životu po několika setkáních s SCP-999. Aktuálně se uvažuje nad možností výroby antidepresiv ze slizu SCP-999.
 </p>
 <p>
  Navíc k hravé povaze se zdá, že SCP-999 miluje všechna zvířata (především lidi) a odmítá jíst jakékoliv maso a riskuje svůj život pro záchranu jiných, dokonce skočí před osobu na kterou se střílí (intelekt subjektu je diskutabilní: přestože je jeho chování infantilní, zdá se že rozumí lidské řeči a moderní technologii, jako jsou zbraně). Potrava SCP-999 se skládá ze sladkostí a bonbónů, přičemž M&amp;M™ a oplatky Necco™ jsou jeho nejoblíbenější. Způsob příjímání potravy je podobný amébě.
 </p>
 <blockquote>
  <p>
   <strong>
    Dodatek SCP-999-A:
   </strong>
   <em>
    "Připomínka všem zaměstnancům: SCP-999 nesmí konzumovat žádné nápoje obsahující kofein. Minulý týden někdo přidal k obvyklé snídani SCP-999 plechovku coly - Nejen, že se potom půl hodiny doslova odráželo od stěn, SCP-999 bylo z té karbonace viditelně špatně a po zbytek dne se odmítalo pohnout, nebo jíst. SCP-999 se naštěstí od té doby zotavilo, ale osoba, jež za to byla zodpovědná, byla potrestána."
   </em>
  </p>
  <p>
   -Dr. ████████
  </p>
 </blockquote>
 <p>
  <strong>
   Dodatek SCP-999-B:
  </strong>
  Následující dokument je záznam o experimentu mezi SCP-999 a
  <a href="/scp-682">
   SCP-682
  </a>
  , cílem experimentu bylo pokusit se omezit nenávist tohoto monstra.
 </p>
 <blockquote>
  <p>
   SCP-999 je vypuštěno do zadržovací oblasti SCP-682. SCP-999 se okamžitě připlazí k SCP-682.
  </p>
  <p>
   <strong>
    999:
   </strong>
   (vzrušené bručení)
  </p>
  <p>
   <strong>
    682:
   </strong>
   (nerozeznatelné zvuky vrčení) Co to je?
  </p>
  <p>
   SCP-999 přeleze před SCP-682, skáče na místě jako pes a vysokým pisklavým hláskem volá.
  </p>
  <p>
   <strong>
    682:
   </strong>
   (zavrčí) Nechutné…
  </p>
  <p>
   SCP-682 okamžitě zašlápne SCP-999, kompletně zploští SCP-999. Pozorovatelé chtěli ukončit experiment, kdy začalo SCP-682 znovu mluvit.
  </p>
  <p>
   <strong>
    682:
   </strong>
   (zavrčí) Hmmm? (nerozeznatelné) co je to… (nízkým hlasem, podobným smíchu) Cítím… se dobře…
  </p>
  <p>
   SCP-999 leze nahoru mezi prsty SCP-682, až nahoru na jeho krk, kde se přichytí a začne šimrat panožkou. Široký škleb se objeví na obličeji SCP-682.
  </p>
  <p>
   <strong>
    682:
   </strong>
   (hluboký smích) Cítím se… tak… šťastný. Šťastný… (smích) šťastný… šťastný…
  </p>
  <p>
   SCP-682 opakuje slovo "šťastný" po několik minut, občasně se zasměje, než přejde do neutichajícího smíchu. Jak smích pokračuje, SCP-682 se válí po zádech a mlátí ocasem s nebezpečnou silou.
  </p>
  <p>
   <strong>
    682:
   </strong>
   (křiklavý smích) Přestaň! Žádné lechtání! (smích pokračuje)
  </p>
  <p>
   SCP-682 a SCP-999 pokračují v "lechtacím boji" dokud se SCP-682 konečně nevyčerpá a neusne s úsměvem na tváři. Po patnácti minutách bez aktivity vstoupili do místnosti dva zaměstnanci třídy D, aby vyzvedli SCP-999. Když je SCP-999 odstraněno, SCP-682 se okamžitě probere a vyzáří ze svého těla neznámou vlnu energie, zatímco se šíleně směje.
  </p>
  <p>
   Všechny osoby v dosahu vlny upadnou do ochromujícího stavu smíchu, což dovoluje SCP-682 utéct a zmasakrovat vše v cestě. Mezitím SCP-999 zachrání kolik lidí může a vezme je na bezpečné místo k zotavení od "vlny smíchu" způsobené SCP-682, zatímco agenti potlačí a znovu zadrží SCP-682.
  </p>
  <p>
   I přes tragédii, kterou SCP-682 přineslo svým útěkem neprokázalo SCP-999 žádný strach ze stvoření a dokonce naznačilo gesty, že by si s SCP-682 chtělo znovu "hrát". SCP-682 naopak poznamenalo: "Ten hnusnej [nesrozumitelné] se může [DATA VYMAZÁNA] a chcípnout."
  </p>
 </blockquote>
 <p>
  <em>
   Poznámka od Dr. ████: "Přestože test byl neúspěšný a skončil nezdarem, byla to ta nejvtipnější věc kterou jsem kdy viděl. Nikdy jsem si nemyslel, že přijde den, kdy mi bude SCP-682 připadat "roztomilé". Prosím pošlete mi kopii bezpečnostního záznamu co nejdříve."
  </em>
 </p>
</div>
