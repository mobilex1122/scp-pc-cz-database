<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-239
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-239 musí být zadržováno v cele s jednou místností spolu s jednou (1) postelí, jedním (1) EKG přístrojem a jedním (1) introvenózním kapadlem, jež se musí plnit pentabarbitalem smíchaným s [DATA VYMAZÁNA] a musí se doplňovat každý den. Za žádných okolností nesmí SCP-239 opustit svůj kontejnment. Zdi cely musí být obaleny olovo-telekillovou slitinou. Pouze personál Úrovně 2 má povolený kontakt s SCP-239. Všechen personál střežící kontejnment SCP-239 musí být vybaven ochranou hlavy z Telekillu (
  <a href="/scp-148">
   SCP-148
  </a>
  ). Skutečné jméno subjektu je Sigurrós Stefánsdóttir. Za žádných okolností se subjekt nesmí budit. Jakýkoliv zaměstnanec, pokoušející se vzbudit subjekt, bude okamžitě terminován.
 </p>
 <p>
  <strong>
   Popis:
  </strong>
  SCP-239 je osmiletá holčička, má jeden metr na výšku a váží dvacet kilogramů. Subjekt má blonďaté vlasy po ramena. Po bližším prozkoumání mají oči subjektu "lesk" šedo-zeleného odstínu. Subjekt vyzařuje dříve neznámou formu radiace, která byla pojmenována ███████████. Tyto vlny se zdají být neškodné v malých dávkách, ale ve vyšších koncentracích mohou rozbíjet hmotu na subatomické úrovni.
 </p>
 <p>
  SCP-239 má zdánlivě schopnost udělat cokoliv, co se jí zachce. Jednoduše řečeno, subjekt dokáže cokoliv, co opravdu chce na základní psychologické úrovni, dokud je při vědomí. Naštěstí je schopna ovlivnit pouze sebe a své blízké okolí; tedy "Pokud to vidí, může to změnit." Nebylo by ovšem moudré zjišťovat jak silná opravdu je. Zdá se schopna tvořit, či ovlivňovat živou hmotu; například, když jí zaměstnanec Třídy D omylem ublížil, přála si, aby zmizel. Naštěstí, když se začala cítit provinile, přála si, aby byl zpět. Pud sebezáchovy SCP-239 jí dělá prakticky nezranitelnou zatímco je při vědomí. Kůži subjektu nelze poškodit ničím, kromě
  <a href="/scp-148">
   SCP-148
  </a>
  .
 </p>
 <p>
  Jako metodu kontroly nad schopnostmi subjektu jí bylo namluveno, že je čarodějka. Nejenže jí to zdvyhlo morálku, také si teď myslí, že nemůže použít své schopnosti, kromě předem schválených "kouzelných formulí", které jí dala Nadace. To by mělo zabránit všem pokusům o útěk. Subjekt se i přesto musí udržovat v klidu, aby se předešlo podvědomému ublížení jí, nebo ostatních.
 </p>
 <p>
  <strong>
   Původ:
  </strong>
  SCP-239 se dostala do Nadace brzy po svém narození v █████████, ███████. Přibližně tři hodiny po jejím narození byla Nemocnice ███████ █████ zničena nevysvětlitelnou explozí. Média byla informována, že se jednalo o únik plynu. SCP týmy byly krátce na to vyslány, aby prozkoumaly oblast kvůli abnormalitám. Jediná živá osoba, kterou byli schopni najít bylo SCP-239. Po následujících osm let byl subjekt vychováván v péči Nadace.
 </p>
 <p>
  Od █ ████████ 20██ musí být subjekt držen v lékařsky udržovaném kómatu, dokud nebude rozhodnuto jinak. Toto rozhodnutí bylo vyneseno [DATA VYMAZÁNA].
 </p>
 <p>
  SCP-239 je permanentně zadržováno v Oblasti-17.
 </p>
 <p>
  <strong>
   Poznámka od Dr. ████████, datum 12/26/04:
  </strong>
  <em>
   Kdo si sakra myslel, že bude dobrý nápad říct jí o "Santa Clausovi" a potom jí říct, že je to jenom pohádka?! Teď máme venku další potenciální SCP, ale nemůžeme ho chytit, protože je "kouzelný".
  </em>
 </p>
 <p>
  <strong>
   Hlášení Dr. A. Clefa:
  </strong>
  <em>
   Má analýza situace mne dovedla k závěru, že SCP-239 je nepřijatelné riziko pro kontejnment i bezpečnost. I přesto, že bylo předloženo mnoho návrhů: použít ji pro zadržení dalších SCP objektů,
   <a href="/scp-953">
    SCP-953
   </a>
   a podobné objekty musí být zářným příkladem přílišné důvěry v kontrolu, jež má Nadace nad SCP objekty s realitu pozměňujícími schopnostmi.
  </em>
 </p>
 <p>
  <em>
   Proto bych rád navrhl následující: Bude vyroben nástroj z
   <a href="/scp-148">
    SCP-148
   </a>
   , jež je schopno prorazit jinak nepoškoditelnou kůži SCP-239. Tento nástroj bude použit k zabití SCP-239, zatímco bude spát a její schopnosti budou neutralizovány. Kvůli nebezpečí, že se SCP-239 probere a bude klást odpor, navrhuji aby u sebe zvolený agent měl
   <a class="newpage" href="/scp-668">
    SCP-668
   </a>
   , aby se snížila pravděpodobnost komplikace.
  </em>
 </p>
 <p>
  <em>
   Jedním z nebezpečí při této akci je možnost, že se SCP-239 probudí a bude si myslet, že agent je přítel, nebo "dobrý člověk", čímž by se změnila realita, aby se shodovala. Kvůli tomuto důvodu bych se rád dobrovolně přihlásil a vykonal proceduru sám. Posouzení mé osobní složky by mělo naznačit, že má [DATA VYMAZÁNA] by mi měla umožnit vykonání operace i po změně reality.
  </em>
 </p>
 <p>
  <em>
   - Clef
  </em>
 </p>
</div>
