<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="4672099774_43981e976c.jpg" class="image" src="http://scp-wiki.wdfiles.com/local--files/scp-372/4672099774_43981e976c.jpg" style="width:300px;"/>
  <div class="scp-image-caption" style="width:300px;">
   <p>
    SCP-372 (nejčistší známý snímek)
   </p>
  </div>
 </div>
 <p>
  <strong>
   Objekt #:
  </strong>
  SCP-372
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-372 musí být drženo v cele o velikosti 5m x 4m x 2m z tvrzeného plexiskla. Ve všech čtyřech rozích cely musí být umístěny infračervené pohybové senzory. Krmení se koná každé dva týdny a zahrnuje 1kg červeného masa a syrové zeleniny, jež se do cely dopraví pomocí skluzového systému.
 </p>
 <p>
  Všichni strážní pracující poblíž cely SCP-372 musí nosit helmy s kamerami na čele, které vysílají přímý přenos na nejbližší bezpečnostní stanici. V případě prolomení kontejnmentu bude vydáno varování pro všechny zaměstnance, ohledně pátrání po blikavém pohybu v koutku oka, jež se musí okamžitě nahlásit.
 </p>
 <p>
  <strong>
   Popis:
  </strong>
  SCP-372 je stvoření neznámého původu, přibližně dva metry dlouhé od hlavy k ocasu, vážící 45 kilogramů. Má dlouhé, štíhlé tělo s osmi páry útlých noh.
 </p>
 <p>
  Analýza prokázala, že jeho svalová vlákna jsou [VYMAZÁNO], což mu dovoluje extrémně rychlé a precizní pohyby. Každá část těla je abnormálně flexibilní, končetiny jsou pokryty jistou látkou, která dovoluje přilnutí k téměř jakémkoliv pevnému povrchu.
 </p>
 <p>
  Namísto očí a uší má [VYMAZÁNO]. Tento senzorový orgán je schopný nejenom echolokace, ale také detekování přenosů energie, jako například elektrických impulzů v mozcích blízkých bytostí. SCP-372 se naučilo načasovat své pohyby s těmito impulzy, a je tedy schopno předpovídat pohyby jakékoliv bytosti v okolí. Tuto techniku používá k skrývání, ať už za hlavou osoby, která jej hledá, nebo v jejich slepých bodech a při rychlém pohybu očí.
 </p>
 <p>
  SCP-372 přišlo do Nadace dne █/██/████, kdy agent v utajení pracující v █████████ ██████ nahlásil, že viděl stvoření připomínající popsané "halucinace" jednoho z pacientů (Pan. ████ ████████). Po řádném vyšetřování bylo SCP-372 chyceno pomocí [VYMAZÁNO] a zjistilo se, že z nějakého důvodu "mučilo" onoho nešťastníka. Mátlo jej periodickým následováním a zůstávalo mu na dohled, zatímco se skrývalo mimo zorná pole všech okolo, což způsobilo, že si myslel, že má vidiny "monstra", které nikdo jiný neviděl. Naneštěstí byl již v tuto dobu pacient doopravdy mentálně nestálý, kvůli stresu a [VYMAZÁNO].
 </p>
 <p>
  <strong>
   Záznam Experimentů s SCP-372:
  </strong>
 </p>
 <p>
  <strong>
   Zúčastnění
  </strong>
  : 2 Zaměstnanci Třídy-D
  <br/>
  <strong>
   Lokace
  </strong>
  : Prázdná místnost, 6m x 5m x 3 m
  <br/>
  <strong>
   Parametry testu
  </strong>
  : D-1 měl nařízeno stát uprostřed místnosti, D-2 v rohu. Oba měli neustále sledovat své okolí. SCP-372 bylo vypuštěno do testovací místnosti. Po pěti minutách vstoupil ozbrojený personál, odvedl SCP-372 zpět do cely a D-1 a D-2 byli vyzvednuti.
  <br/>
  <strong>
   Výsledky
  </strong>
  : Po pěti minutách nahlásil D-1, že nic nevidí a D-2 zahlédl pouze několik krátkých záblesků.
 </p>
 <p>
  <strong>
   Zúčastnění
  </strong>
  : 2 Zaměstnanci Třídy-D
  <br/>
  <strong>
   Lokace
  </strong>
  : Prázdná místnost, 6m x 5m x 3 m
  <br/>
  <strong>
   Parametry testu
  </strong>
  : D-1 a D-2 měli nakázáno stát v opačných rozích místnosti a neustále ji sledovat jakmile bude SCP-372 vypuštěno do místnosti.
  <br/>
  <strong>
   Výsledky
  </strong>
  : Po pěti minutách viděli oba Zaměstnanci Třídy D SCP-372 patnáctkrát (oba ve stejné momenty). Věří se, že SCP-372 skákalo mezi body, kde se slepé body v jejich pohledech překrývaly a občasně se muselo odhalit a přeskočit jinam, když se některá místa přestala překrývat.
 </p>
 <p>
  <strong>
   Zúčastnění
  </strong>
  : 4 Zaměstnanci Třídy-D
  <br/>
  <strong>
   Lokace
  </strong>
  : Prázdná místnost, 6m x 5m x 3 m
  <br/>
  <strong>
   Parametry testu
  </strong>
  : D-1, D-2, D-3 a D-4 měli nakázáno stát ve všech čtyřech rozích místnosti a pozorovat SCP-372.
  <br/>
  <strong>
   Výsledky
  </strong>
  : Přibližně 1.5 sekundy poté, co SCP-372 vstoupilo do testovací oblasti, D-3 zaječel a zkolaboval na podlahu, krvácel z rány ve svém [VYMAZÁNO], jež se najednou objevila. D-1, D-2 a D-4 opustili své pozice a utekli k (zamčenému) východu. D-4 začal tlouct na dveře, načež byl rovněž zraněn a přišel o jedno ███. D-1 a D-2 se stáhli do jednoho rohu, D-1 se uzavřelo do polohy plodu a D-2 nehnutě stál. Po zbytek pětiminutového testu nebyla žádná aktivita. Když test skončil, D-3 zemřel, D-4 vyžadoval chirurgickou [VYMAZÁNO] a D-1 a D-2 nebyli fyzicky zraněni. Žádný z přeživších testovacích subjektů nenahlásil, že by viděl SCP-372.
  <br/>
  <strong>
   Poznámky
  </strong>
  :
  <em>
   Kromě toho, co to udělalo tomu mentálnímu pacientovi, tohle je poprvé co aktivně zranilo člověka. D-3 ani nemohl udělat nic, co by to naštvalo. Nemělo to prostě hlad?
  </em>
  - Dr. ███████
 </p>
 <p>
  <strong>
   Dodatek
  </strong>
  : Kdokoliv, kdo bude v přítomnosti nervózních zaměstnanců vtipkovat, že vidí SCP-372, bude potrestán. —O5-█
 </p>
</div>
