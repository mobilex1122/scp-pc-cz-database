<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-752
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  Kolem všech čtyř známých vstupů do SCP-752 byly postaveny Oblasti 752-1 až 752-4. Žádný zaměstnanec není oprávněn vstoupit do SCP-752, nicméně bezpilotní infiltrace, s použitím technologie získané z SCP-752, jsou povoleny. V případě nekontrolovatelného prolomení izolačních postupů, musí být aktivován protokol Shangdu-47. V opačném případě není terminace doporučena, jelikož by v případě selhání mohla vést k osvobození SCP-752-1.
 </p>
 <p>
  Zadržené vzorky SCP-752-1 musí být převezeny do Site-17 kvůli výslechům a prohlídkám. Za žádných okolností není takový jedinec oprávněn se vrátit zpět do SCP-752. Veškeré exempláře SCP-752-1, které se přiblíží k jakémukoli stanovišti 752, musejí být na místě odstraněni.
 </p>
 <p>
  <strong>
   Popis:
  </strong>
  SCP-752 je podzemní město v severních █████████ horách, měřící ███ km2, s populací čítající přibližně 10 000 jedinců. Soustava elektrických světelných zařízení, napájených geotermálním generátorem vytváří den a noc, ve shodě s venkovním světem. Kolem celého města byl postaven štít z neznámého kovu, který blokuje průnik veškerého záření a signálů, včetně sonaru. Studování tohoto kovu je omezeno pouze na práci přímo v zařízení, aby se minimalizovala šance na prolomení izolace.
 </p>
 <p>
  SCP-752-1 jsou obyvatelé SCP-752. SCP-752-1 fyzicky vypadají jako lidé. Nicméně, jejich sociální chování, které projevují ve větších skupinách není podobné žádnému jinému člověku, nebo savci (jsou zde ovšem podobnosti s mravenci a jinými druhy hmyzu). Jedinci SCP-752-1 nemají žádný vlastní zájem a jsou motivováni výhradně touhou pečovat o “vyšší dobro” SCP-752. SCP-752-1 v současné době disponují mnohem vyspělejší technologií, než jaká existuje mimo SCP-752; nicméně, tempo jejich pokroku začíná stagnovat.
 </p>
 <p>
  Obnovené dokumenty z tohoto místa naznačují, že SCP-752 bylo postaveno před ███ lety skupinou neidentifikovaných vědců a filozofů, kteří operovali pod označením “Eudaimon”. SCP-752-1 byli vyvinuti Eudaimonem ve snaze vytvořit “dokonalou společnost”.
 </p>
 <p>
  <strong>
   Dokument 752-3
  </strong>
  (obnoveno z Oblasti-752-1)
 </p>
 <blockquote>
  <p>
   Den 1
   <br/>
   Eudaimon-Alpha-1
   <br/>
   Populace Eudaimonie: 100
  </p>
  <p>
   Jaký to nádherný nový den. Dnes je den, podle kterého si Homo eudaimonia seřídí svůj kalendář. Po poslední hromadné zkoušce jsme přivedli padesát můžu a padesát žen do finální testovací oblasti. Nic jiného kromě nich, umělého slunce, chrámu, několika zvířat a rostlin k domestikaci.
  </p>
  <p>
   Teď už pro nás nezbylo nic jiného, než pozorování.
  </p>
 </blockquote>
 <p>
  <strong>
   Dokument 752-7
  </strong>
  (obnoveno z Oblasti-752-3)
 </p>
 <blockquote>
  <p>
   Rok 8, Den 24
   <br/>
   Eudaimon-Gamma-1
   <br/>
   Populace Eudaimonie: 124
  </p>
  <p>
   Růst populace byl nadstandardní, jak jsme od Eudaimoniaků očekávali. Místo soupeření spolu ve všem spolupracují. Všechny poskytnuté zvířecí druhy byly úspěšně domestikovány pro práci a potravu. Zatím žádné známky zemědělství. Technologický pokrok pokračuje podle očekávání na základě dat, která jsme pro ně zanechali v chrámu.
  </p>
 </blockquote>
 <p>
  <strong>
   Dokument 752-22
  </strong>
  (obnoveno z Oblasti-752-4)
 </p>
 <blockquote>
  <p>
   Rok 15, Den 212
   <br/>
   Eudaimon-Delta-4
   <br/>
   Populace Eudaimonie: 170
  </p>
  <p>
   Růst pokračuje a vykazuje výraznou odchylku od normálního lidského sociálního chování. Zatímco Homo sapiens nikdy nezamýšlel žít ve skupinách, které čítají vice než několik stovek jedinců, tak H.
   <em>
    eudaimonia dokonale funguje ve skupinách s tisíci, nebo miliony členy. Zemědělství je v plném proudu díky využívání podzemní vody na zavlažování.
   </em>
  </p>
  <p>
   Začalo se objevovat deviantní chování. Tabu ohledně kanibalismu zmizelo a mrtví Eudaimoniakové jsou konzumováni pro výživu ostatních. Navíc se zdá, že zdravotně postižení, nebo slabí páchají sebevraždy, nebo jsou ve znepokojující míře zabíjeni. Beta-1 chce zasáhnout a pokusit se usměrnit morální zásady, ale Alpha-1 trvá na tom, že jakákoliv interakce by mohla “poskvrnit” Eudaimoniaky.
  </p>
  <p>
   Technologický vývoj pokračuje významně rychleji, než se předpokládalo. Na několika strukturách začala stavba neznámého účelu. To je zajímavý vývoj, když vezmeme v potaz, že v Eudaimonii dříve žádné budovy nebyly.
  </p>
 </blockquote>
 <p>
  <strong>
   Dokument 752-70
  </strong>
  (obnoveno z Oblasti-752-2)
 </p>
 <blockquote>
  <p>
   Rok 24, Den 4
   <br/>
   Eudaimon-Beta-4
   <br/>
   Populace Eudaimonie: ~300
  </p>
  <p>
   Došlo k populační explozi a počet Eudaimoniaků se za desetiletí téměř zdvojnásobil. Tento nárůst pravděpodobně souvisí s budovami.
  </p>
  <p>
   Rozvinulo se další vysoce znepokojující chování. Eudaimoniakové vyvinuli meritokratický kastovní systém, který nutí nejsilnější a nejméně inteligentní jedince, aby pro ně stavěli. Ne, nenutí – pracovníci to dělají dobrovolně, ale upracovávají se k smrti. Ve skutečnosti se každý v této společnosti upracuje k smrti. Odhadovaná průměrná dálka života je čtyřicet pět let a v počátečním testování bylo prokázáno, že se Eudaimoniakové mohou bez problémů dožít 150 let. Prozatím žádné známky kulturního vývoje s výjimkou nejasných náznaků o zasazení božského “stvořitele”, zvaného Eudaimon do brutálně přísného morálního systému. Na druhou stranu, si vzali k srdci myšlenku, že se pro ně Eudiamon jednoho dne vrátí a povede je do jiného světa, jak jsme zamýšleli.
  </p>
  <p>
   Nazývali jsme toto zvláštní chování “deviantní”, ono takové ale není. Tato společnost nemá žádné deviace. Všechny inovace jsou souzeny na základě svých zásluh a implementovány, nebo zmítnuty. Začínám mít vážné pochyby o hodnotě celé této věci. Alpha-1 a jeho tým genetiků se zdají být z těchto pokroků podivně nepřekvapení. Vsadil bych se, že věděli, že k tomu dojde.
  </p>
 </blockquote>
 <p>
  <strong>
   Dokument 752-142
  </strong>
  (obnoveno z Oblasti-752-1)
 </p>
 <blockquote>
  <p>
   Rok 40, Den 325
   <br/>
   Eudaimon-Alpha-1
   <br/>
   Populace Eudaimonie: ~1000
  </p>
  <p>
   Populační růst stále pokračuje. Technologický vývoj pokračuje v exponenciální křivce. Tímto tempem se dostanou na naši úroveň ještě před datem uvolnění.
  </p>
  <p>
   Beta, Gamma a Delta nemají žádnou vizi – jsou stále více znechuceni mými nádhernými výtvory. Nikdy bych je do projektu nepřizval, ale potřeboval jsem jejich odborné znalosti na vývoj a konstrukci vývojové komory. Přijal jsem opatření, aby nikdy nezjistili, co je ve školkách v Eudaimonii; snad to bude dostatečné a předejde se vzpouře.
  </p>
 </blockquote>
 <p>
  <strong>
   Dokument 752-314
  </strong>
 </p>
 <blockquote>
  <p>
   Rok 70, Den 87
   <br/>
   Eudaimon Delta-1
   <br/>
   Populace Eudaimonie: ~3000
  </p>
  <p>
   Populační růst nevykazuje žádné známky zpomalení. Nyní jsou konstruovány výškové typy přístřeší a další neznámé budovy, které mají umožnit další růst. Technologický pokrok nadále překonává veškerá očekávání. Můžeme jen doufat, že jednou začne stagnovat, až projdou všechno, co jsme jim zanechali v chrámu. Nežádoucí chování se zhoršilo. Gamma se pokusil zasáhnout a byl zabit. Zbytek z nás se pokusil o převrat proti Alpha-1. Alpha-3 předstíral sympatii a povedlo se mu otrávit většinu členů Beta.
  </p>
  <p>
   Nicméně, převrat byl úspěšný. Stále nevíme co je v těch budovách, ale vzhledem k tomu, co se stalo s Gamou, se jich nedotkneme. Alphě-1, -2 a -5 se podařilo uniknout; další jsou mrtví, nebo zajatí. Odpojili jsme uvolňovací mechanismus a uzavřeli místo tak moc, jak jsme se opovážili. Eudiamoniakové stále věří. že neexistuje svět mimo jejich štít, který postavil Gamma. Teď doufejme, že nikdy nezjistí opak.
  </p>
 </blockquote>
 <p>
  Nepojmenovaná Průzkumná Jednotka 752-A byla ██/██/20██ poslána do SCP-752. Záběry získané ze školky naznačují rozsáhlé a zdánlivě dobrovolné [DATA VYMAZÁNA] ještě před početím. UEU-752-A začala být offline ██ hodin po expedici a během dvou měsíců našla technologie, patrně z něj získaná, rozsáhlé použití v SCP-752. Budoucí expedice musí používat co nejméně pokročilou technologii, jak jen to bude možné.
 </p>
 <p>
  Při přímém střetu
  <em>
   Homo sapiens
  </em>
  a SCP-752-1 by mohlo dojít k posunu dominance třídy SK. SCP-752-1 musí zůstat v nevědomosti ohledně světa mimo jejich jeskyni za každou cenu.
 </p>
</div>
