<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-536
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-536 musí být zadrženo podle standardních procedur Nadace. SCP-536 nesmí být připojeno ke zdroji energie, s vyjimkou autorizovaných testů. Jakýkoli personál, který se chce zapojit do výzkumu zahrnující SCP-536, musí zaslat oficiální formulář s žádostí Dr. ████, pod jehož dohledem musí být prováděny všechny testy.
 </p>
 <p>
  Na povrchu SCP-536 musí být všude rozmístěny gravitační, elektromagnetické a radiologické senzory, každý jeden metr. V případě že senzory zachytí jakoukoli abnormální aktivitu, musí být SCP-536 okamžitě deaktivováno a odpojeno od zdroje energie.
 </p>
 <p>
  Personálu se doporučuje aby
  <em>
   několikrát
  </em>
  zkontrolovali své výpočty, před aktivací SCP-536.
 </p>
 <p>
  <strong>
   Popis:
  </strong>
  SCP-536 je komora velká ██ na █ na ██ metrů, s 50 centimetrovým oknem na pozorování, 6 otáčivýmy číselníky s odpovídajícími hodnotami a elektromagneticky uzavíratelným vstupem. Vchod nelze utěsnit nebo otevřít zevnitř, a číselníky nebudou reagovat, pokud je vstup otevřený a neutěsněný. Pozorovacím oknem neprojdou elektrony, subatomární částice, [PŘENOS DAT PŘERUŠEN], a fotony s energií vyšší, jak 1 keV.
 </p>
 <p>
  Každý ze šesti číselníků na SCP-536 mění uvnitř komory hodnotu jedné ze základních fyzikálních konstant. Číselníky mění rychlost světla 'c', gravitační konstantu 'G', Planckovu konstantu 'h', elementární náboj 'e', a další dvě konstanty, reprezentované Řeckými písmeny lambda a theta. (
  <em>
   Poznámka: Po testování zaměstnanci Nadace dospěli k závěru, že tyto konstanty reprezentují fundamentální silnou a slabou jadernou interakci. Více informací v záznamech SCP-536-██ a ██
  </em>
  ). Všechny konstanty se měří na příslušných číselnících ve standardních jednotkách SI soustavy, s vyjimkou lambdy a theta, které jsou bezrozměrné.
 </p>
 <p>
  Až na pozorovací okno je SCP-536 zcela neprodyšné pro elektromagnetické záření a subatomární částice. Mimo prostor komory nebylo zaznamenáno žádné abnormální chování.
 </p>
 <p>
  <strong>
   Záznam získání:
  </strong>
  SCP-536 bylo získáno na Univerzitě ██████ fakulty fyziky, kde bylo nainstalováno ve výzkumné laboratoři Prof. ████. Poté, co bylo identifikováno jako objekt SCP bylo pro něj vysláno několik agentů se skupinou bezpečnostních pracovníků úrovně 3.
  <br/>
  Před získáním byl Prof. ████ buď varován před akcemi Nadace, nebo agenty Nadace sám odhalil. Použití zařízení Agentem ███ bylo popsáno jako [VYMAZÁNO], kdy profesor[PŘENOS DAT PŘERUŠEN]. Jeho smrt zapříčinila následná exploze. Všechny odkazy nebo záznamy týkající se SCP-536 byly zničeny před příjezdem jakéhokoli personálu Nadace.
  <br/>
  Detailní analýza osobních styků Prof. ████ objevila pravděpodobné styky s ne-Nadačními organizacemi, včetně [PŘENOS DAT PŘERUŠEN]. Doposud není známo zda bylo SCP-536 vyrobeno některou z těchto organizací, nebo má jiný mimozemský, nadpřirozený nebo extratemporální původ.
 </p>
 <p>
  <strong>
   Záznam experimentů:
  </strong>
 </p>
 <hr/>
 <blockquote>
  <p>
   <strong>
    Experiment SCP-536-█:
   </strong>
   <br/>
   <strong>
    0:30:34
   </strong>
   Doktoři ████ a ███ vstupují do testovací místnosti SCP-536.
   <br/>
   <strong>
    0:30:50
   </strong>
   Dr. ███ vstupuje do komory SCP-536.
   <br/>
   <strong>
    0:30:56
   </strong>
   Vstup SCP-536 se zavírá a utěsňuje.
   <br/>
   <strong>
    0:31:10
   </strong>
   Dr. ███ instruuje Dr. ████ aby snížil gravitační konstantu na polovinu. Dr. ████ provede.
   <br/>
   <strong>
    0:31:15 - 0:31:58
   </strong>
   Dr. ███ pod vlivem nízké gravitace skáče z jedné strany komory SCP-536 na druhou.
   <br/>
   <strong>
    0:32:10
   </strong>
   Dr. ████ je instruován aby vrátil gravitační konstanty na původní hodnotu.
   <br/>
   <strong>
    0:32:50
   </strong>
   Dr. ███ instruuje Dr. ████ aby snížil rychlost světla v komoře na 100 metrů za sekundu. Dr. ████ provede.
   <br/>
   <strong>
    0:32:55
   </strong>
   Jak se rychlost světla snižuje, Dr. ███ se zmenšil o zhruba 10 palců. Dr. ████ pohotově vrátí rychlost světla na původní hodnotu. Dr. ███ se vrací do své původní velikosti.
   <br/>
   <em>
    Poznámka: Bohrův poloměr je veličina, která určuje velikost oběžné dráhy elektronu kolem jádra atomu. Je nepřímo úměrná jak s rychlostí světla, tak s nábojem elektronů.
   </em>
   <br/>
   <strong>
    0:33:10
   </strong>
   Dr. ███ připomíná Dr. ████ aby vliv snižování Bohrova poloměru kompenzoval snížením fundamentálních sil o vypočítanou hodnotu. Dr. ████ provede nezbytné výpočty a poté vyhoví.
   <br/>
   <strong>
    0:34:02
   </strong>
   Dr. ███ začíná mluvit abnormálně pomalým hlasem a konstatuje že cítí "divně".
   <br/>
   <em>
    Poznámka: Toto snižování rychlosti světla by vyústilo ve zpomalení elektrochemických reakcí v mozku. To by pravděpodobně mělo za následek abnormální mozkovou aktivitu a docela pravděpodobně snížilo úsudek.
   </em>
   <br/>
   <strong>
    0:34:43
   </strong>
   Dr. ███ instruuje Dr. ████ aby snížil rychlost světla 'jak jen to půjde'. Po krátkém zaváhání Dr. ████ vyhovuje.
   <br/>
   <strong>
    0:34:45
   </strong>
   Rychlost světla v komoře se snížila pod ████ metrů za sekundu. Dr. ███ náhle začne hlasitě křičet. Výkřik pomalu klesá, až se stane neslyšitelným. Videokamera umístěná v pozorovacím okně zaznamenává, jak se tělo Dr. ███ zkroutilo a pomalu se zhroutilo do černé díry.
   <br/>
   <strong>
    0:37:04
   </strong>
   Pod dohledem Dr. █████ se rychlost světla pomalu vrací zpět na normální hodnotu. Úrovně záření vydávané černou dírou jsou v souladu s v současnosti teoretizovanými hladinami Hawkingova záření. Všechny ionizující fotony jsou absorbovány stěnami komory. Dr. ████ je odvolán z experimentu a nasměrován do Nadační psychologické poradny pro pacienty s posttraumatickým zážitkem.
  </p>
 </blockquote>
 <hr/>
 <hr/>
 <blockquote>
  <p>
   <strong>
    Experiment SCP-536-█:
   </strong>
   <br/>
   <strong>
    3:22:59
   </strong>
   Subjekt D-1123 je umístěn do komory SCP-536 s baseballovým míčkem, pravítkem, a kpesními hodinkami. Dr. ███ instruuje techniky u ovládacího zařízení, aby snižovali rychlost světla o jednu cifru každé dvě minuty.
   <br/>
   <strong>
    3:23:00 - 3:34:00
   </strong>
   Nebylo zpozorováno žádné abnormální chování.
   <br/>
   <strong>
    3:34:34
   </strong>
   Hlas subjektu D-1123's se zjevně ztišil. Subjekt se začíná smát.
   <br/>
   <strong>
    3:35:50
   </strong>
   Subjektu je nařízeno, aby hodil míček o protější stěnu. Subjekt si po hodu stěžuje na silnou bolest v ruce. Subjekt odmítl hodit s pravítkem nebo hodinkami. Následná analýza videa naznačuje Lorentzovu kontrakci i červený posun světla na míčku i na povrchu subjektu.
   <br/>
   <strong>
    3:37:10
   </strong>
   Subjekt hlásí pocity bolesti hlavy a upadne.
   <br/>
   <strong>
    3:37:31
   </strong>
   Rychlost světla je navrácena do původní hodnoty. Vstup do SCP-536 je otevřen. Subjekt D-1123 zasáhla mrtvice.
   <br/>
   <em>
    Poznámka: Je pravděpodobné, že mrtvice subjektu byla výsledkem kombinace zvýšení hmotnosti a Lorentzovy kontrakce krve, která zasáhla mozek. Arteriální krev byla protlačována tělem téměř rychlostí světla a její fyzické účinky jsou pravděpodobně velmi nezdravé, a to i v případech, které nezpůsobují okamžitou smrt.
   </em>
  </p>
 </blockquote>
 <hr/>
 <hr/>
 <blockquote>
  <p>
   <strong>
    Experiment-536-██:
   </strong>
   <br/>
   <strong>
    1:22:21
   </strong>
   Subjekt D-22413 je umístěn do komory SCP-536.
   <br/>
   <strong>
    1:22:45
   </strong>
   Číselník lambda byl snížen o jednu cifru. Nebylo zaznamenáno žádné abnormální chování.
   <br/>
   <strong>
    1:23:00 - 1:45:00
   </strong>
   Číselník lambda je snižován o jednu cifru každé dvě minuty. Nebylo zaznamenáno žádné abnormální chování.
   <br/>
   <strong>
    1:45:23
   </strong>
   Úroveň lambda je navrácena na původní hodnotu.
   <br/>
   <strong>
    1:46:00 - 1:58:00
   </strong>
   Číselník lambda je zvyšován o jednu cifru, každé dvě minuty.
   <br/>
   <strong>
    1:53:32
   </strong>
   Subjekt D-22413 hlásí nevolnost.
   <br/>
   <strong>
    1:55:22
   </strong>
   Subjekt zvrací.
   <br/>
   <strong>
    1:57:56
   </strong>
   Číselník pro konstantu lambda dosahuje maximální hodnoty. Subjekt je živý a při vědomí. Úroveň lambda je vrácena na původní hodnotu.
   <br/>
   <strong>
    1:59:21
   </strong>
   D-22413 je vyveden z SCP-536. Subjekt vykazuje známky akutní otravy radiací, i když mimo komoru nejsou zaznamenány neobvykle vysoké úrovně radioaktivity. Pozdější analýza těla D-22413 odhalila přibližně nulový uhlík-14. Množství radiačního poškození buněk subjektu je v souladu s očekávaným poškozením, pokud se současně rozpadne veškerý uhlík-14 v lidském těle.
   <br/>
   <em>
    Poznámka: Spojení lambdy s radioaktivním rozpadem a bezrozměrná povaha konstanty mě vedou k přesvědčení, že jde o konstantu pro Slabou jadernou interakci. Myslím, že je pravděpodobné, že zbývající neznámá je odpovídající konstanta pro silnou jadernou interakci - Dr. ███
   </em>
  </p>
 </blockquote>
 <hr/>
 <hr/>
 <blockquote>
  <p>
   <strong>
    Experiment SCP-536-██:
   </strong>
   <br/>
   <strong>
    1:11:45
   </strong>
   Subjekt D-6263 je umístěn do SCP-536.
   <br/>
   <strong>
    1:12:00 - 1:34:00
   </strong>
   Číselník theta je zvyšován o jednu cifru každé dvě minuty. Nebylo zaznamenáno žádné abnormální chování.
   <br/>
   <strong>
    1:34:32
   </strong>
   Úroveň theta je navrácena na původní hodnotu.
   <br/>
   <strong>
    1:34:43
   </strong>
   Číselník theta byl snížen o jednu cifru. Tělo Subjektu D-6263 se prudce rozpadá.
   <br/>
   <strong>
    1:35:11
   </strong>
   Úroveň theta je navrácena na původní hodnotu. Tým v bezpečnostních oblecích otevírá dveře komory. Uvnitř je zaznamenán plynný vodík a vysoké úrovně neutronového záření.
  </p>
 </blockquote>
 <hr/>
 <p>
  <em>
   Poznámka: Navzdory tomu že máme možnost libovolně manipulovat s fyzikálními zákony, je důležité poznamenat několik příkladů, ve kterých jsou manipulace s těmito zákony smrtící pro lidský život nebo hmotu obecně. Jestli máte své tělo rádi složené z atomů, doporučuji při manipulaci s SCP-536 maximální opatrnost. -Dr. ████
  </em>
 </p>
</div>
