<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="105mb2yy9.jpg" class="image" src="http://scp-wiki.wdfiles.com/local--files/scp-185/105mb2yy9.jpg" style="width:300px;"/>
  <div class="scp-image-caption" style="width:300px;">
   <p>
    SCP-185 před uskladněním.
   </p>
  </div>
 </div>
 <p>
  <strong>
   Objekt #:
  </strong>
  SCP-185
 </p>
 <p>
  <strong>
   Třída Objektu:
  </strong>
  Safe (zvažována třída Euclid kvůli Incidentu 185-1, viz Dokument 185-1)
 </p>
 <p>
  <strong>
   Speciální Zadržovací Procedury:
  </strong>
  SCP-185 má být uloženo ve zvukotěsné místnosti s mikrofony pro monitorovací účely. Režim ochrany objektu je standardní. Všichni návštěvníci místnosti kromě testovaných osob musí nosit ochranu sluchu.
 </p>
 <p>
  <strong>
   Popis:
  </strong>
  SCP-185 je svým vzhledem identické s přenosnou rozhlasovou stanicí R-105M, která se používala během Studené Války. Objekt se liší tím, že jsou k němu přidány klávesy a LCD obrazovka. Objekt je schopen přijímat většinu vysílání, včetně šifrovaného signálu. Dosud není jasné, jak SCP-185 dokáže prolomit i to nejlépe zašifrované vysílání. SCP-185 má také obrovský dosah, dokonce větší než moderní vybavení. Objekt funguje jako normální radiostanice, dokud není na klávesnici zadáno číslo. Zdá se, že zapsání určitého roku přijímá rozhlasová stanice vysílání z dané doby (v závislosti na tom, zda bylo vysílání v té době na stanovené frekvenci). Tato funkce byla objevena, poté co zaměstnanci zadali číslo 1939, uslyšeli hlas Nevilla Chamberlaina, když vyhlašoval válku Německu. Možnost experimentovat s čísly byla zaznamenána a momentálně se prošetřuje. Předmětem diskuse je možnost zadávání dat z budoucnosti, dosud však nebylo rozhodnuto, zda potenciální výhody převýší riziko časového paradoxu. Zdá se, že vnitřní struktura rozhlasové stanice nebyla dokončena a klávesnice je v samostatném pouzdře, které je připojené k boku rozhlasové stanice. Vědci nemají přístup ke klávesnici, protože je vyrobena z neznámého kovu. Tento materiál nelze narušit či poškodit.
 </p>
 <p>
  <strong>
   Dodatek:
  </strong>
 </p>
 <p>
  <strong>
   Dokument #185-1: Incident 1
  </strong>
 </p>
 <p>
  Během jednoho z experimentů byl rok stanoven na -13,73 miliard let - přibližná doba vytvoření vesmíru. Hlasitost zvuku emitovaného objektem nemohla být změřena. Někteří přežili díky tomu, že byli dostatečně vzdáleni a popsali zvuk jako nahrávky radiové emise ze Slunce. Všichni lidé, kteří byli v okruhu 200 metrů od objektu, zemřeli na roztržení plic, když zvuková vlna roztrhala kapiláry a oběti se udusily krví. Po tomto incidentu zařízení chvíli nefungovalo. Bylo zjištěno, že napájecí baterie selhala. Baterie byla následně vyměněna. Bylo poznamenáno, že LCD obrazovka byla stále rozsvícená, což naznačuje, že zařízení není napájeno zvláštní energii a jediný anomální prvek je samotné šasí. Zvukové vlny také způsobily nefunkčnost SCP-███, což vedlo k reklasifikaci uvedeného SCP na neutralizované. Zdá se, že rádio nebylo poškozeno. Na místě byly hlášeny strukturální škody a část oblasti musela být kvůli opravám odstavena mimo provoz. Další testování je prozatím odloženo.
 </p>
 <p>
  <strong>
   Dr. ████████
  </strong>
 </p>
 <p>
  <em>
   Poslech hudby během výkonu služby je zakázán a povede k disciplinárnímu řízení - Dr
  </em>
 </p>
 <p>
  <strong>
   Žádost o Použití Objektu:
  </strong>
 </p>
 <p>
  Mobilní Úderná Jednotka Delta-5 podala žádost o použití SCP-185 k detekci objektů, aby získali výhodu před nepřáteli. MTF má důvod se domnívat, že Íránci mají důležité informace, jejichž přenos by měl být zachycen. Žádosti bylo vyhověno.
 </p>
</div>
