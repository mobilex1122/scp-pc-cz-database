<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="SCP-0053.jpg" class="image" src="https://scp-wiki.wdfiles.com/local--files/scp-053/SCP-0053.jpg" style="width:300px;"/>
  <div class="scp-image-caption" style="width:300px;">
   <p>
    SCP-053
   </p>
  </div>
 </div>
 <p>
  <strong>
   Objekt #:
  </strong>
  SCP-053
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-053 musí být drženo v oblasti nejméně 5m x 5m a musí mít dostatek místa k pohybu. Hračky, knížky, hry a jiné rekreační prostředky by měly být poskytnuty a měněny každé tři (3) měsíce. Řádné místo ke spaní, koupelna a lékařské zařízení musí být neustále udržovány. Jídlo by mělo být podáváno třikrát (3) denně a dvě (2) svačiny denně jsou povoleny, pokud si je subjekt vyžádá.
 </p>
 <p>
  Žádný fyzický kontakt nesmí být podniknut s SCP-053 bez kompletního obleku s vlastní atmosférou se skleněným štítem. Za žádnou cenu nesmí být s SCP-053 ustanoven oční kontakt. Všechny subjekty dané personálu od SCP-053 mohou být odebrány, ale musí projít karanténou pro ohledání. Pouze jeden (1) člen personálu může být přítomen v místnosti a musí být zabezpečen bezpečnostním ocelovým lanem. Všichni zaměstnanci musí opustit celu SCP-053 deset minut po vstupu.
 </p>
 <p>
  Všechen personál jež začne jednat nepředvídatelně, křičet, nebo se pokusí chytit SCP-053 musí být zadržen a dán do karantény. Všechen personál který se pokusí sundat oblek musí rovněž být zadržen a dán do karantény. Žádné ostré objekty, ani palné zbraně nejsou povoleny v zadržovací místnosti SCP-053.
 </p>
 <p>
  <strong>
   Popis:
  </strong>
  SCP-053 je malá, tříletá holčička. Je schopna základní mluvy a zdá se, že je napřed v mentálním vývoji. Má obecně příjemnou povahu a jen vzácně se naštvaná, zdá se rozrušená pouze v přítomnosti skupiny lidí.
 </p>
 <p>
  Kdokoliv starší tří let kdo se subjektem naváže oční kontakt, fyzicky se dotkne, nebo zůstane v přítomnosti SCP-053 déle, než 10 minut se
  <a class="newpage" href="/scp-1129">
   začne rychle chovat iracionálně, paranoidně a vražedně.
  </a>
  Většina, pokud ne všechny tyto pocity jsou směřovány vůči SCP-053 a ovlivněné subjekty se pokusí zabít SCP-053 poté, co zabijí všechny v okolí. Ti, jež se pokusí zabít SCP-053 zažijí zástavu srdce a záchvaty a zemřou okamžik poté, co způsobí jakékoliv fyzické poškození SCP-053. SCP-053 zregeneruje téměř okamžitě jakoukoliv ránu, nehledě na závažnost.
 </p>
 <p>
  Zdá se, že SCP-053 si naprosto nevšímá těchto efektů a ignoruje všechny ovlivněné subjekty. Když bylo SCP-053 dotázáno, nebylo schopno odpovědi.
 </p>
</div>
