<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-321
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-321 musí být drženo v regulační zadržovací místnosti. SCP-321 bylo vybaveno rozsáhlými podpěrami, kvůli slabé kostní struktuře a svalové hmotě. Její umělé srdce musí být jednou do měsíce prohlédnuto kvůli možnému poškození. SCP-321 musí být krmeno třikrát denně. Pevná strava byla z předepsané diety vyloučena. Tři zaměstnanci jsou aktuálně dočasně přiřazeni k SCP-321. SCP-321 má předepsány tři hodiny denně cvičení a fyzické terapii, zbytek času, mimo experimenty musí trávit ve své cele. Přestože si SCP-321 není schopno o nic říci, byly jí povoleny vycpané hračky.
 </p>
 <p>
  <strong>
   Popis:
  </strong>
  SCP-321 je lidská žena, narozená 4. července 18██. SCP-321 je aktuálně 3.1 metru vysoká a váží přibližně 110 kilogramů. Subjekt nemá žádný melanin ve vlasech, očích, ani kůži. Není schopná mluvit, ale vydává hlasové zvuky a bylo prokázáno, že má problémy s prostorovým vnímáním a uvědoměním. SCP-321 vykazuje nízkou inteligenci a má problémy s přizpůsobením se novým situacím.
 </p>
 <p>
  SCP-321 bylo potraceným dítětem Mladšího Výzkumníka Adama █████ a jeho ženy, Lékařské Asistentky Evelyn █████. Mladší Výzkumník █████ použil několik SCP objektů, včetně
  <a href="/scp-590">
   SCP-590
  </a>
  , aby přivedl svou
  <a href="/your-circuits-dead-theres-something-wrong">
   dceru
  </a>
  zpět k životu. Procedura zabrala, ale výsledek byl vzán do Nadační vazby pro prozkoumání. Subjektu bylo později uděleno označení SCP.
 </p>
 <p>
  Obnovující vlastnosti SCP-321 byly objeveny spolu s faktem, že SCP-321 je schopno léčit se ze zranění pětkrát rychleji než je u člověka normální. Subjekt byl v tuto dobu uveden do záznamů Nadace jako SCP-321. Od té doby stárne tělo SCP-321 zpomaleným tempem, přibližně poloviční rychlostí člověka. Přestože stárnutí zpomalilo, SCP-321 neustále roste a nevykazuje žádné známky zpomalení růstu, přestože je vyšší než jakýkoliv zaznamenaný člověk. V tuto dobu se obnovovací schopnosti SCP-321 zastavily z přílišné tvorby kmenových buněk, což byl výsledek posmrtné interakce s [VYMAZÁNO].
 </p>
 <p>
  Někdy na začátku roku 19██,byly dosaženy limity srdce SCP-321, protože tělo bylo příliš vysoké na to, aby jím krev řádně protékala. Během této doby bylo SCP-321 fyzicky spoutáno, aby bylo srdce schopno pumpovat krev do mozku. I přesto bylo pomalé odumírání evidentní a limity obnovovacích schopností SCP-321 byly nalezeny, neboť nebylo schopno léčit se z poškození jež bylo neustále obnovováno. Roku 1948 začala práce na umělém srdci, které by prodloužilo život SCP-321; srdce bylo dokončeno roku 19██. Od té doby bylo všechno poškození jež SCP-321 utrpělo vyléčené.
 </p>
 <p>
  SCP-321 má velmi nízkou inteligenci. Každodenní aktivity jsou těžké a může trvat několik měsíců, nebo i let, než se naučí věci jako používat k jezení příbor. Přestože má SCP-321 plně vyvinuté hlasivky, není schopno se naučit řeči a namísto toho křičí a vydává různé zvuky podobné těm, jež vyluzují nemluvňata mladší než šest měsíců.
 </p>
 <p>
  <strong>
   31. červenec, 18██:
  </strong>
  <em>
   Žádám aby byl SCP-321 odebrán status SCP.
  </em>
  Mladší Výzkumník Adam █████
  <br/>
  <em>
   Žádost zamítnuta.
  </em>
  -O5-█
 </p>
 <p>
  <strong>
   10. leden, 18██:
  </strong>
  <em>
   Žádám aby byl SCP-321 odebrán status SCP.
  </em>
  -Personální Ředitel Adam █████
  <br/>
  <em>
   Žádost zamítnuta.
  </em>
  -O5-█
 </p>
 <p>
  <strong>
   3. květen, 19██:
  </strong>
  <em>
   Víc se toho už od SCP-321 nenaučíme, navrhuji odebrat status SCP.
  </em>
  -Ředitel Oblasti Adam █████, Oblast-04
  <br/>
  <em>
   Žádost zamítnuta.
  </em>
  -O5-█
 </p>
 <p>
  <strong>
   31. června, 19██:
  </strong>
  <em>
   SCP-321 bude s okamžitou platností ukončeno a navráceno její rodině.
  </em>
  -O5-12
  <br/>
  <em>
   Žádost zamítnuta. Tohle je naposled,
   <a href="/iquit">
    Adame
   </a>
   . Není a nikdy to nebyla tvá dcera. Pokud se o to pokusíš znovu, obrátím se na radu a budeš odstraněn
  </em>
  -O5-1
 </p>
</div>
