<div id="page-content">
 <div style="clear:both;">
 </div>
 <div style="height: 30px;">
 </div>
 <blockquote>
  <p>
   <strong>
    OD::
   </strong>
   Dr. █████ █. █████
   <br/>
   <strong>
    PRO:
   </strong>
   Ředitelka Maria Jonesová, Administrace Záznamů a Informační Bezpečnosti (RAISA)
   <br/>
   <strong>
    PŘEDMĚT:
   </strong>
   Revize složky pro SCP-076
  </p>
  <p>
   ███,
  </p>
  <p>
   Musím říct, že vážně protestuji vůči všem navrženým revizím složky SCP-076. Já vím, že zakrývání důležitých informací znamená, že je to bezpečnostní riziko, ale oba víme, že se ti nahoře jenom snaží zamést svojí největší a nejtrapnější chybu pod koberec. Omega-7 se stala. Existovala. Ti lidé umřeli, protože jste to pokazili a to nezměníte, nehledě na to, jak moc se to budete snažit skrýt.
  </p>
  <p>
   Pro lásku boží, ženská, ty lidi co ho stráží si zaslouží vědět přesně co je zač a co udělal. Co jsme MY udělali. Jak jsme to posrali, aby to oni nezkazili taky.
  </p>
  <p>
   ███
  </p>
 </blockquote>
 <hr/>
 <p>
  <strong>
   Objekt #:
  </strong>
  SCP-076
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  Zabezpečovací Oblast-25b je umístěna 200m pod úrovní moře, vytunelovaná z pevného podloží a v seismologicky stabilní oblasti. Zařízení je přístupné skrz vertikální výtahovou šachtu, rozdělenou každých padesát (50) metrů zpevněnými protivýbuchovými dveřmi, vyrobenými z 20cm tlustého zaštítěného materiálu. Pokud se zrovna nepoužívá, je výtahová šachta zatopena mořskou vodou.
 </p>
 <p>
  Zabezpečovací Oblast-25b byla zbudována z následujících komponentů:
 </p>
 <ul>
  <li>
   Vnějšího Bezpečnostního perimetru proti vnějším hrozbám, zaměstnanci jsou vycvičeni v boji v úzkých prostorách a taktikách pro zabránění vniknutí nepřátel.
  </li>
  <li>
   Administrativní a Podpůrné oblasti (ASA) stávající z podpůrných zařízení a ubytování pro personál základny.
  </li>
  <li>
   Primární Zadržovací Zóny (PCZ), sestávající z sedmi metrové kostky uzavřené v 1.5m zpevněného materiálu. Primární Zabezpečovací Zóna je navržena tak, aby se dala zatopit a vysušit podle potřeby a měla by být pod vodou pokud není nutný přístup dovnitř.
  </li>
  <li>
   150m dlouhé "zabíjecí chodby", která je jediným vstupem do PCZ z ASA (včetně vody, vysávání energie a ventilace). Stěny a podlaha chodby jsou vyztuženy podobně, jako PCZ, ovšem s přidaným elektrickým odpuzovacím systémem schopným vydat 20,000 voltů.
  </li>
 </ul>
 <p>
  Bezpečnostní stanice u vchodu do zabíjecí chodby nesmí být obsazena méně, než třemi (3) ozbrojenými členy ochranky. Mezi výzbrojí musí být alespoň jeden (1) ███████ připevněný systém CIW s čistým výhledem na chodbu a se zástěnou z plexiskla na ochranu operátora před vrženými zbraněmi.
 </p>
 <p>
  V případě plného úniku se musí veškerý personál v Oblasti okamžitě přesunout k nejbližší bezpečnostní stanici, kde jim budou rozdány zbraně a zbroj. Zaměstnanci budou v plném pozoru dokud nebude potvrzeno, že SCP-076-2 bylo neutralizováno. Pokud od vyhlášení plného úniku uplyne 90 minut bez příkazu ukončit vyhlášku od Personálu Úrovně 4, Konečné řešení bude použito, celá základna se zaplaví mořskou vodou a uzavře se přístup k výtahové šachtě na minimálně 24 hodin. Toto opatření skončí smrtí veškerého personálu v Oblasti.
 </p>
 <hr/>
 <p>
  <strong>
   Popis:
  </strong>
  SCP-076 sestává ze dvou komponentů: kamenné kostky (SCP-076-1) a humanoidní entity uvnitř ní (SCP-076-2).
 </p>
 <p>
  SCP-076-1 je kostka o velikosti 3x3m vyrobená z černého skrvnitého metamorfického kamene. Všechny strany zvenku i zevnitř SCP-076-1 jsou pokryty hlubokými vyřezávanými obrazci nepatřícími k žádné známé civilizaci. Radiační analýza ukazuje, že objekt je zhruba deset tisíc (10,000) let starý. Na jedné straně jsou dveře, uzamčené 0,5m širokým zámkem, obklopeným dvaceti (20) menšími zámky s kruhovým vzorem. Až doposud nebyl nalezen žádný z klíčů, dveře se tedy nedají zamknout.
 </p>
 <p>
  Vnitřní teplota se pohybuje kolem 93 stupňů Kelvina (-180,15 stupňů Celsia) a nedá se nijak změnit zevnitř, ani zvenčí. Přímo ve středu místnosti je 2.13m vysoká rakev, ukotvená a uzamčená několika řetězy z neznámého materiálu, které jsou připevněny z vnitřních rohů SCP-076-1.
 </p>
 <p>
  SCP-076-2 připomíná hubeného muže semitického původu, kolem dvaceti let. Vlasy jsou černé a oči šedé, odstín kůže olivový. Subjekt je 1.96m vysoký a váží 81.65kg. Na většině těla má tetování vyobrazující tajuplné a okultní obrazce (především ve formě démonických obličejů) a to od nenápadných až po velmi okázalé. Když je subjekt uvnitř SCP-076-1, je technicky vzato mrtvý.
 </p>
 <p>
  Avšak občas se SCP-076-2 vzbudí, vzkřísí a to s kompletními základními procesy potřebnými k existenci člověka. Subjekt se pokusí opustit SCP-076-1. Pokud bude úspěšný, dostane se do tranzu ve kterém vyhledá nejbližší lidskou bytost a bude ignorovat všechny jiné bytosti. Až přijde do kontaktu s živými lidmi, vstoupí SCP-076-2 do stavu zuřivosti pokusí se zaútočit a zabít všechny lidi, které potká. Do dnešního dne se nenašel jiný způsob jak jej zastavit než zabití.
 </p>
 <p>
  Zneškodnění SCP-076-2 je často problematické, kvůli jeho výrazným fyzickým schopnostem. Subjekt má nadlidskou sílu a rychlost a přestože není nezranitelný, prokázal značnou schopnost ignorovat bolest a šok, když pokračoval i přes utržená zranění, která by zabila normální lidi. Dosavadní setkání ukázala, že SCP-076-2 je schopen (kromě jiných):
 </p>
 <ul>
  <li>
   Dostat se skrz vyztužené bezpečnostní dveře z oceli za čtyři minuty vytrvalého útočení.
  </li>
 </ul>
 <ul>
  <li>
   Uběhnout 64m za tři (3) sekundy.
  </li>
 </ul>
 <ul>
  <li>
   Dostat několik zásahů ráže .50 do hlavy a přežít po několik dalších minut, kdy pokračuje v zabíjení, i přes poškození mozku.
  </li>
 </ul>
 <ul>
  <li>
   Rozbíjet ve vzduchu náboje vypálené z pistolí a útočných pušek za pomocí kusu betonu a výztuže.
  </li>
 </ul>
 <ul>
  <li>
   Přežít po jednu (1) hodinu bez kyslíku před udušením.
  </li>
 </ul>
 <ul>
  <li>
   Avšak nejzajímavější na SCP-076-2 je jeho schopnost zdárně materializovat naostřené zbraně odnikud. Zpomalené záznamy odhalily, že zbraně jsou vytaženy z miniaturního dimenzionálního zlomu, popsaného jako "malá díra v prostoru". Kam tento portál vede je neznámo, stejně jako, jak je SCP-076-2 schopno vytvářet tyto zlomy. Záběry těchto zbraní ukazují, že jsou vyrobeny z neodráživého černého materiálu a vypadají jako "černá prázdnota vesmíru". Žádná strukturní analýza není možná, neboť zbraně mizí rychle na to, co opustí SCP-076-2.
  </li>
 </ul>
 <p>
  SCP-076-2 bylo několikrát zabito různými způsoby:
 </p>
 <ul>
  <li>
   Poškozením od několika těžkých palných zbraní.
  </li>
 </ul>
 <ul>
  <li>
   Udušením.
  </li>
 </ul>
 <ul>
  <li>
   Rozdrcením pod výtahovým vybavením vážícím 13.6 tun, používaným pro převoz SCP-076-1.
  </li>
 </ul>
 <ul>
  <li>
   Kremací, pomocí granátu Thermate-TH3, umístěným přímo do hrudní dutiny SCP-076-2.
  </li>
 </ul>
 <ul>
  <li>
   Během nejhoršího úniku, byla Zadržovací Oblast-25 (která dříve skladovala SCP-076) donucena odpálit nukleární hlavici, jako pokus zadržet SCP-076-2, výsledkem bylo zničení Oblasti a veškerého personálu. SCP-076-1 přežilo.
  </li>
 </ul>
 <p>
  Po smrti se zbytky SCP-076-2 rychle rozloží na prach. SCP-076-1 a rakev uvnitř se s ohromnou silou zavřou a zámek se protočí, čímž se SCP-076-1 naprosto uzavře. Následně se SCP-076-2 obnoví v rakvi, tento proces může zabrat od šesti (6) hodin po dvacet pět (25) let.
 </p>
 <p>
  Posmrtná analýza SCP-076-2 odhalila, že jeho vnitřní systém je velmi odlišný od toho našeho, zdokumentováno v [DATA VYMAZÁNA].
 </p>
 <hr/>
 <p>
  <strong>
   Dodatečné:
  </strong>
  SCP-076 bylo nalezeno v ████████████, v Mongolsku v roce 18██, anglickými archeology. Všichni členové expedice byli následně zabiti při cestě domů. SCP-076 bylo získáno z lodi █████ ███████ skupinou ███████ Společnost (jedna z organizací, které se později sjednotily do Globální Okultní Koalice) a bylo vystaveno v jejich vnitřní Svatyni.
 </p>
 <p>
  SCP-076 zůstalo ve skladu po ███████ (██) let, dokud se SCP-076-2 nestalo aktivním a neuniklo dne ██-██-████. Důvod aktivace SCP-076 je v tuto chvíli neznámý, ale v tuto chvíli byly klíče od vnější schránky ztraceny. Masivní lov na SCP-076-2 trval přes tři (3) roky a ████ ███████, dokud nebylo SCP-076-2 zneškodněno ██████████ ███████, jež jej zabil a donutil znovu zformovat uvnitř SCP-076-1, v té době již zajištěném agenty Nadace SCP.
 </p>
 <p>
  Subjekt byl zadržen po tři (3) další roky, pod neustálým dohledem a byl terminován kdykoliv se aktivoval, i když se mu občasně podařilo utéct na krátké chvíle, většinou kvůli průniku zabezpečení, nebo útokům jiných organizací. Úmrtí v řadách Nadace byla [DATA VYMAZÁNA]
 </p>
 <p>
  [DATA VYMAZÁNA]
 </p>
 <p>
  [DATA VYMAZÁNA]
 </p>
 <p>
  Po posledním incidentu byly zavedeny aktuální procedury ohledně SCP-076, avšak stále se vylepšují díky pokrokům technologie.
 </p>
 <p>
  <strong>
   <a href="/scp-076-2-splash">
    Dodatek 076-2: "Projekt Ábel" a "Mobilní Úderná Jednotka Omega-7"
   </a>
  </strong>
 </p>
</div>
