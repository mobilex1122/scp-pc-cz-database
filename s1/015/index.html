<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-015
 </p>
 <div class="scp-image-block block-right" style="width:300px;">
  <img alt="SCP-015New.png" class="image" src="http://scp-cs.wdfiles.com/local--files/scp-015/SCP-015New.png" style="width:300px;"/>
  <div class="scp-image-caption" style="width:300px;">
   <p>
    <strong>
     Pohled na interiér SCP-015
    </strong>
   </p>
  </div>
 </div>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-015 je nepřesunutelné a je zadrženo přímo v oblasti. Mezera alespoň 2 metry musí být neustále udržována kolem celé struktury zadržující SCP-015 a žádné struktury nesmí přijít do kontaktu s aktuální budovou, v níž se nachází SCP-015. Průzkum je povolitelný, ale pouze v týmech po třech (3) s kompletním bezpečnostním vybavením a GPS sledováním. Jakékoliv výčnělky z SCP-015 musí být zavřeny a okamžitě zadrženy, nová oblast musí být zaznamenána a nahrána.
 </p>
 <p>
  Žádná agresivní akce nesmí být podniknuta uvnitř SCP-015. Žádné ruční, nebo napájecí nástroje nesmí dovnitř SCP-015. Žádné opravy, ani údržba se nesmí provádět na SCP-015.
 </p>
 <p>
  <strong>
   Popis:
  </strong>
  SCP-015 je hromada potrubí, ventilačních šachet, bojlerů a dalších potrubních systémů kompletně vyplňujících skladiště v ███████. Zdá se že trubky rostou, když nejsou pozorovány, pokouší se propojit s okolními strukturami skrz kanalizační systém a podzemní potrubí. SCP-015 obsahuje aktuálně přes 190 kilometrů trubek, které mají v průměru od 2.5 cm po více než 1 m. Některé trubky se zdají být nové, zatímco některé jsou zrezivělé a tečou. Zaznamenané trubky jsou vyrobeny z kostí, dřeva, oceli, stlačeného popela, lidského masa, skla a žuly. Nebyly nalezeny žádné trubky vyrobené z olova, PVC, mědi, nebo jiných obvyklých materiálů.
 </p>
 <p>
  <a class="newpage" href="/plumbing">
   SCP-015 reaguje na nástroje a agresi.
  </a>
  Všechen personál jednající násilně, nesoucí nástroje, nebo pokoušející se poškodit, či opravit SCP-015 jakýmkoliv způsobem, způsobí reakci. Trubky poblíž subjektu prasknou, stříkají několik sekund a poté okamžitě přestanou téct. Bylo nahlášeno, že trubky obsahovali ropu, rtuť, krysy, neidentifikovatelný druh hmyzu, matnice, mořskou vodu, vnitřnosti a roztavené železo. Trubky budou pokračovat v tomto útoku dokud se subjekt nestáhne, nebo nezemře.
 </p>
 <p>
  SCP-015 bylo odříznuto zpět do své původní struktury poté, co se připnulo k 11 dalším strukturám v okolí. Aktuálně bylo zabito 11 zaměstnanců a 20 dalších stále chybí. Bylo ohlášeno tlučení a křiky vycházející zevnitř SCP-015.
 </p>
</div>
