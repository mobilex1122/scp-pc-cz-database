<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp-089-new.jpg" class="image" src="http://scp-wiki.wdfiles.com/local--files/scp-089/scp-089-new.jpg" style="width:300px;"/>
  <div class="scp-image-caption" style="width:300px;">
   <p>
    <strong>
     SCP-089
    </strong>
    po přemístění k lokaci SCP-089-B pro provedení Protokolu M8.
   </p>
  </div>
 </div>
 <p>
  <strong>
   Objekt #:
  </strong>
  SCP-089
 </p>
 <p>
  <strong>
   Třída Objektu:
  </strong>
  Euclid (vizte níže)
 </p>
 <p>
  <strong>
   Speciální Zadržovací Procedury:
  </strong>
  SCP-089 je uskladněno ve speciálním přepravovacím kontejneru v Oblasti-35 a sledováno pro případy vyřčení. Za účelem reakce na tato vyřčení byla založena Mobilní Úderná Jednotka Mu-89, tvořena zaměstnanci s pokročilým výcvikem v lingvistice, psychologii a taktické diplomacii. Po výskytu vyřčení má Mobilní Úderná Jednotka Mu-89 za úkol přeložit a interpretovat rčení, aby identifikovali primární subjekty spuštění (dále označované jako SCP-089-A a SCP-089-B), a poté učinili Protokol M8, který sestává z následujících kroků:
 </p>
 <ol>
  <li>
   Přepravit SCP-089 na místo SCP-089-A a vysvětlit Protokol M8 SCP-089-B; a
  </li>
  <li>
   V čase, kdy je SCP-089-B připraveno dobrovolně vykonat Protokol M8, poskytnout SCP-089-B jakoukoli pomoc v souvislosti s akcemi při vykonávání Protokolu M8: vkládání SCP-089-A do dutiny spolu s hořlavými materiály, jako například naolejovaným dřevem nebo uhlím a následným zapálením.
  </li>
 </ol>
 <p>
  Úspěšné provedení Protokolu M8 vyžaduje dobrovolnou spolupráci SCP-089-B v střízlivém a nevynuceném stavu. Podobně musí být i SCP-089-A při provedení protokolu plně při vědomí. Protože je proces pro SCP-089-A extrémně bolestivý a fatální, doporučuje se, aby bylo SCP-089-B po zapálení omezeno v pohybu (ne sedativně), aby nedošlo k vyrušení dokončení protokolu.
 </p>
 <p>
  Pokud SCP-089-B odmítne dobrovolně provést Protokol M8 v souladu s výše uvedenými specifikacemi, MTF Mu-89 vysvětlí potenciální důsledky nedokončení protokolu a vyvine veškeré úsilí k přesvědčení SCP-089-B ke spolupráci. Pokud jsou pokusy MTF Mu-89 k přesvědčení SCP-089-B neúspěšné, bude SCP-089 reklasifikováno na Třídu Keter a bude vykonán protokol M9 (vizte Dokument 089-M9). Použití zastrašování, výhružek, mysl-ovlivňujících drog, nebo opojných nápojů ve snaze ovlivnit svobodnou vůli SCP-089 a jakýkoli pokus o dokončení Protokolu M8 bez účasti nebo dobrovolné spolupráce SCP-089-B, nebo jiným nepopsaným způsobem, je přísně zakázáno, neboť tato opatření zneplatňují dokončení protokolu, a je známo, že zvětšují závažnost doprovodné Události Typu-S.
 </p>
 <p>
  Doporučuje se také (ale pro Protokol M8 nevyžaduje) doprovázet druhý krok Protokolu M8 zvukem klaksonů a bicích nástrojů, neboť toto může zamaskovat zvuky vydávané SCP-089-A během provádění protokolu.
 </p>
 <p>
  Po úspěšném provedení Protokolu M8 začne většinou doprovodná Událost Typu-S do 7 hodin slábnout.
 </p>
 <p>
  <strong>
   Popis:
  </strong>
  SCP-089 je sklená kameninová socha přibližně tři metry vysoká, zobrazující okřídleného humanoida s býčí hlavou a otevřenými ústy. Přední strana torsa je zavěšená a lze ji shora otevřít. Za ní se nachází malá zvenčí uzamykatelná dutina o přibližné velikosti 0,6 metrů krychlových. Na zadní části sochy je nápis v kanánském jazyce (pravděpodobně v punštině).
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  Socha pochází přibližně z 2. století př. n. l.
 </p>
 <p>
  Občasně (někdy až po více než jednom století) socha promluví. Mechanismus, kterým jsou tyto zvuky vydávány, není znám a ústa sochy se nepohybují. Rčení sochy jsou v kanánském jazyce (pravděpodobně ve stejném jazyce, jako je nápis) a skládají se z:
 </p>
 <ul>
  <li>
   jména, nebo popisu SCP-089-A;
  </li>
  <li>
   příkazu na splnění Protokolu M8 spolu s pokyny na jeho dokončení; a
  </li>
  <li>
   popisu doprovodné Události Typu-S v obrazném jazyce
  </li>
 </ul>
 <p>
  Pokud ještě nebyl vykonán protokol M8, je každé vyřčení do tří až jedenácti dní následováno zahájením Události Typu-S dle popisu ve vyřčení. Každá Událost Typu-S je epidemie, přírodní katastrofa, masová hysterie zahrnující genocidu nebo jiné masakry nebo jiné události zahrnující rozsáhlé škody na majetku a ztráty na životech, trvající až do úspěšného dokončení Protokolu M8. S každým dokumentovaným vyřčením byla doprovázející Událost Typu-S sice vážná, ale vztahovala se pouze na omezenou geografickou oblast, která přímo neohrožuje SCP-089-B. Toto v některých případech vyústilo v prodloužení Události Typu-S kvůli nevědomosti SCP-089-B o SCP-089, nebo Protokolu M8, nebo kvůli neochotě SCP-089-B projít Protokolem M8 a zastavit tak Událost Typu-S.
 </p>
 <p>
  Pro každé vyřčení platí, že SCP-089-A je zdravé, bezúhonné lidské dítě ve věku osmi měsíců až šesti let a SCP-089-B je jeho biologická matka. Ve všech zdokumentovaných případech jsou SCP-089-A a -B živí a zdraví a mají mezi sebou silné pouto důvěry a náklonnosti.
 </p>
 <p>
  Poté, co SCP-089-B vloží SCP-089-A do dutiny a po zapálení hořlavých materiálů, SCP-089-A shoří a bude zničeno po dvou až pěti hodinách.
 </p>
 <p>
  <strong>
   Dodatek #1:
  </strong>
  <br/>
  Poznámka ve složce od Dr. Garcia: I když je role SCP-089 v působení Událostí Typu-S nejasná, zkušenosti prokázaly, že rychlé a přesné uskutečnění Protokolu M8 je efektivní v limitaci škod, které způsobují. Dr. Patel spekuloval, že SCP-089 Události Typu-S nezpůsobuje, ale pouze je předpovídá a poskytuje prostředky ke zmírnění jejich účinků.
 </p>
 <p>
  <strong>
   Dodatek #2:
  </strong>
  <br/>
  Následuje částečný seznam dokumentovaných Události Typu-S, které byly ukončeny pomocí Protokolu M8 (včetně dokumentovaných dokončení protokolu M8, které předcházely zadržení Nadací):
 </p>
 <blockquote>
  <p>
   <strong>
    Datum vyřčení
   </strong>
   : 21. březen 1788
   <br/>
   <strong>
    Popis Události Typu-S ve vyřčení
   </strong>
   : "Plameny pohltí jejich domy, ano, jejich trhy a jejich chrámy a všechna jejich obydlí budou zničeny."
   <br/>
   <strong>
    Událost Typu-S:
   </strong>
   Požár ve městě ███ ███████
   <br/>
   <strong>
    Závěr:
   </strong>
   Protokol M8 dokončen 29 dní po vyřčení. 66% budov ve městě zničeno.
  </p>
 </blockquote>
 <blockquote>
  <p>
   <strong>
    Datum vyřčení
   </strong>
   : 2. prosince 1788
   <br/>
   <strong>
    Popis Události Typu-S ve vyřčení
   </strong>
   : "Falešný prorok shromáždí své plénum a pobouří ho proti knížatům. Každý z nich bude zabit a pole seschnou."
   <br/>
   <strong>
    Událost Typu-S:
   </strong>
   Rozsáhlé rolnické povstání proti mesiáši v █████
   <br/>
   <strong>
    Závěr:
   </strong>
   Protokol M8 byl dokončen 1363 dní po vyřčení. Masakry spojené s povstáním, jeho potlačením a souvisejícím kolapsem zemědělství způsobily nejméně ██ milionů obětí.
  </p>
 </blockquote>
 <blockquote>
  <p>
   <strong>
    Datum vyřčení
   </strong>
   : 23. listopadu 1951
   <br/>
   <strong>
    Popis Události Typu-S ve vyřčení
   </strong>
   : "Země se bude třást a moře povstanou a budou uvržena na zemi s horami plivajícími oheň hlasem temnoty a smrti."
   <br/>
   <strong>
    Událost Typu-S:
   </strong>
   Zemětřesení a vulkanická erupce v ████ █████.
   <br/>
   <strong>
    Závěr:
   </strong>
   Protokol M8 byl dokončen 31 hodin po vyřčení. K žádné vlně tsunami nedošlo, i když geologické modely předpověděly seismickou aktivitu v dané oblasti. Žádné oběti.
  </p>
 </blockquote>
 <blockquote>
  <p>
   <strong>
    Datum vyřčení
   </strong>
   : 7. listopadu 1970
   <br/>
   <strong>
    Popis Události Typu-S ve vyřčení
   </strong>
   : "Deště zbičují zemi a smetou lidi, jejich zvířata a všechny jejich práce, potopa je vezme všechny."
   <br/>
   <strong>
    Událost Typu-S:
   </strong>
   Cyklon v ██████████.
   <br/>
   <strong>
    Závěr:
   </strong>
   Protokol M8 byl dokončen 49 dní po vyřčení. Ztráty z povodní, nemocí a hladovění jsou odhadovány na ███ tisíc.
  </p>
 </blockquote>
 <blockquote>
  <p>
   <strong>
    Datum vyřčení
   </strong>
   : 4. duben 20██
   <br/>
   <strong>
    Popis Události Typu-S ve vyřčení
   </strong>
   : [DATA VYMAZÁNA]
   <br/>
   <strong>
    Událost Typu-S:
   </strong>
   [DATA VYMAZÁNA]
   <br/>
   <strong>
    Závěr:
   </strong>
   Protokol M8 prozatím nebyl dokončen.
  </p>
 </blockquote>
 <div class="footnotes-footer">
  <div class="title">
   Footnotes
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . Dr. ██████ přeložil výňatek textu jako "Noční můra Moloch! Moloch bez lásky! Duševní Moloch! Moloch přísný soudce mužů!"
  </div>
 </div>
</div>
