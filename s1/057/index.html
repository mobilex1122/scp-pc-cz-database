<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-057
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Oblast-57 byla konstruována k usnadnění zadržení SCP-057, jelikož přesunutí není proveditelné. Je velice nepravděpodobné, že je existence tohoto artefaktu známa někomu zvenčí kvůli podmínkám, ve kterých byl objeven, a proto je minimální obava o jeho bezpečnost. Až na zabraňování nepovoleného vstupu nejsou zapotřebí žádné zadržovací procedury. Zástupci veškerého výzkumu budou Dr. Lewis a Dr. Walston, pokud není určeno jinak.
 </p>
 <p>
  Vzhledem k nenapravitelnosti těch, kteří jsou do SCP-057 vpuštěni, budou mít povolený přístup neméně než dva (2) členové O5.
 </p>
 <p>
  <strong>
   Popis:
  </strong>
  SCP-057 je podzemní komora s válcovitou výškou zhruba tři (3) metry a průměrem osmnáct (18) metrů. Artefakt je vytvořen z neproniknutelného kamene břidlicové barvy. Uvnitř komory je tucet hranolových monolitů, které sahají od podlahy až na strop a posouvají se do různých směru během toho, co je SCP-057 aktivní. Několik metrů níže bylo objeveno █████ dne ██.██.████ během konstrukce zabezpečovacího kontejnmentu pro SCP-███. Proto bylo SCP-███ přemístěno do Oblasti-██.
 </p>
 <p>
  Vchod do komory se nachází na severovýchodní straně. Když do ní vstoupí člověk, dveře se zavřou a stěny uvnitř se začínají přesouvat takovým způsobem, že je nutné aby se měl subjekt neustále na pozoru, aby byl po celou cestu skrze artefakt v bezpečí. Monolity se pomalu otevírají a zavírají dokud se subjekt buďto nevzdá nebo nevyčerpá, v tu chvíli ho SCP-057 rozdrtí a vrátí se zpět do původního, neaktivního stavu po zhruba dvaceti (20) vteřinách. Tento proces trvá jen tak dlouho dokud je subjekt uvnitř SCP-057 naživu a který může, jak se prokázalo, trvat klidně několik dní. Návrhy na prodloužení testování k odhadnutí limitů artefaktu nebyly podpořeny. Jakékoliv testování na zvířatech, mašinách a mrtvolách se osvědčilo jakožto bezvýsledné. Pouze žijící a dýchající člověk je schopen započít proces po vstupu do SCP-057.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    + Záznam o Incidentu 057-1
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     - Skrýt Incident Report 057-1
    </a>
   </div>
   <div class="collapsible-block-content">
    <p>
     <strong>
      Incident 057-1:
     </strong>
     Během vykopávek artefaktu jeden z pracovníků, najatých Nadací na proces vykopávání, vstoupil do komory bez svolení zhruba tak v 12:57 dne ██.██.████. Po vstupu do artefaktu se dveře zavřely a z komory se začal ozývat tlumený zvuk dunění. Standartní uzavírací procedura byla zahájena a všechen personál v blízkém okolí byl evakuován. Dálkově řízené vozidlo bylo nasazeno k bezpečnému určení příčiny této události a také k odhadnutí jakékoliv možné hrozby od SCP-057. Až na zvuky dunění, které se během této události děly, nebyly zvenčí, kde byl artefakt pozorován, zaznamenány žádné anomální efekty. Ve 4:32 ráno následujícího dne se najednou SCP-057 zastavilo, vrátilo do svého původního stavu a dveře se opět otevřely. V 5:32 ráno byla oblast prohlášena za bezpečnou a proces vykopávek byl dokončen bez jakéhokoliv dalšího incidentu. Zmíněný pracovník nebyl nikdy nalezen.
    </p>
   </div>
  </div>
 </div>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    + Záznam Experimentu 057-1
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     - Skrýt Záznam Experimentu 057-1
    </a>
   </div>
   <div class="collapsible-block-content">
    <p>
     <strong>
      Záznam Experimentu 057-1:
     </strong>
     Kontrolovaný experiment z důvodu prozkoumání interiéru SCP-057 byl vyžádán doktory Lewisem a Walstonem dne ██.██.████ a krátce poté byl schválen radou O5. D-1021 byl vybaven vysílačkou, aby mohl vysílat i přijímat signály pro doktory a od doktorů. Po vstupu do komory se artefakt zachoval jako obvykle tak, že za D-1021 zavřel dveře. Následuje přepis komunikace mezi Dr. Lewisem, Dr. Walstonem a D-1021.
    </p>
    <blockquote>
     <p>
      <strong>
       D-1021:
      </strong>
      Hele, neřekli jste mi, že se za mnou zavřou dveře. Mohli byste je znovu otevřít? Tohle místo mi nahání husí kůži.
      <br/>
      <br/>
      <strong>
       Dr. Lewis:
      </strong>
      Negativní, prosím, pokračujte dle svých pokynů a popište prostředí ve kterém se nacházíte.
      <br/>
      <br/>
      <strong>
       D-1021:
      </strong>
      Dobře.. No, je tady spousta kamenných sloupů a pořád se přemisťují. Já…
      <br/>
      <br/>
      <strong>
       Dr. Walston:
      </strong>
      D-1021? Jaký je váš stav?
      <br/>
      <br/>
      <strong>
       D-1021:
      </strong>
      Pitomej sloup se ke mně přikradl. Hýbají se po okolí a uspořádávají se tak, aby… [Odmlka]
      <br/>
      <br/>
      <strong>
       Dr. Walston:
      </strong>
      Co se děje?
      <br/>
      <br/>
      <strong>
       D-1021:
      </strong>
      Sloupy za mnou se uzavírají. A ty přede mnou se rozevírají… Tohle se mi vůbec nelíbí. [Nesrozumitelné] už nevidím ty dveře.
      <br/>
      <br/>
      <strong>
       Dr. Lewis:
      </strong>
      Zůstaňte v klidu. Hýbejte se spolu s těmi sloupy a budete v pořádku.
      <br/>
      <br/>
      <strong>
       D-1021:
      </strong>
      Pokud zůstanu stát, tak mě rozdrtí. Musím jít dál jinak mě rozmačkají. [Sedmnáct vteřin ticha] Jak dlouho tady budu?
      <br/>
      <br/>
      <strong>
       Dr. Walston:
      </strong>
      Brzo bude po všem, vedete si skvěle. Jen prostě jděte dál.
      <br/>
      <br/>
      <strong>
       D-1021:
      </strong>
      Ale co když tu uvíznu? Já… [D-1021 začíná hyperventilovat] Jsem v pasti a rozdrtí mě a-
      <br/>
      <br/>
      <strong>
       Dr. Lewis:
      </strong>
      D-1… Hej, poslouchejte! Dejte se dokupy. Ty sloupy vás nakonec dovedou k východu. Prosím, uklidněte se a pokračujte.
      <br/>
      <br/>
      [Subjekt se znatelně zklidní]
      <br/>
      <br/>
      <strong>
       D-1021:
      </strong>
      Takže je tu… východ? Díky bohu. Na chvíli jsem se bál, že se nikdy [NEPOTŘEBNÝ DIALOG VYMAZÁN]
      <br/>
      <br/>
      <strong>
       Dr. Walston:
      </strong>
      Jasně, jen tak dál a budete zdravý jako rybička. Vážně odvádíte skvělou práci. Až skončíte, tak nebudete mít žádné potíže dostat se ven.
      <br/>
      <br/>
      [Experiment pokračuje bez jakéhokoliv incidentu dalších čtyřicet-jedna (41) minut. V ten moment začíná být D-1021 opět znatelně sklíčený.]
      <br/>
      <br/>
      <strong>
       D-1021:
      </strong>
      Zvenčí jsem viděl jak velké tohle místo je. Chodím snad pořád dokolečka?
      <br/>
      <br/>
      <strong>
       Dr. Lewis:
      </strong>
      Negativní. Pokračujte skrze otevírající se sloupy. Měl byste najít východ-
      <br/>
      <br/>
      <strong>
       D-1021:
      </strong>
      Žádný zkurvený východ tu
      <em>
       není
      </em>
      ! Vy zmrdi jste mě tu uvěznili a teď jsem kurva…
      <em>
       v pasti!
      </em>
      <br/>
      <br/>
      [Subjekt opět začíná hyperventilovat]
      <br/>
      <br/>
      <strong>
       Dr. Walston:
      </strong>
      Nejste v pasti, D-1021. Pokračujte k východu nebo budete donucen k-
      <br/>
      <br/>
      <strong>
       D-1021:
      </strong>
      Donucen k
      <em>
       čemu!?
      </em>
      Není nic, co byste mi mohli udělat, já tu kurva chcípnu, já tu chcípnu-
      <br/>
      <br/>
      <strong>
       Dr. Lewis:
      </strong>
      D-1-0-2-1! Panika jen zhorší vaší situaci. Soustřeďte se!
      <br/>
      <br/>
      [D-1021 se rozbrečel. Brečí další dvě (2) hodiny během své cesty a neodpovídá na žádné otázky. Nakonec brekot ustane]
      <br/>
      <br/>
      <strong>
       D-1021:
      </strong>
      Takže je to tady. [Hluboký výdech] Já umřu. Hádám, že se prostě jen zastavím a zavřu oči. Možná to nebude tak špatné. [Několik minut ticha] Nemůžu. Já nemůžu. Nemůžu. Nemůžu, nemůžu. Nemůžu.
      <br/>
      <br/>
      [D-1021 toto opakuje několik minut. Nakonec se vytrácí a ztichne]
      <br/>
      <br/>
      <strong>
       Dr. Walston:
      </strong>
      D-1021?
      <br/>
      <br/>
      [D-1021 se zastavuje, dýchá pomalu, ale těžce. Je slyšet slabý zvuk vzlykání]
      <br/>
      <br/>
      <strong>
       Dr. Walston:
      </strong>
      D-1021, pokračujte skrze místnost podle vašich pokynů!
      <br/>
      <br/>
      <strong>
       D-1021:
      </strong>
      Já.. Já…
      <br/>
      <br/>
      [Mírný vzlykot D-1021 se náhle přeruší. Je slyšet krátké, hlasité praskání a křupání před tím než se ztratí spojení. Je zvláštní, že D-1021 nenahlásil žádné ostatky pracovníka vykopávek ztracené při Události 057-1. Proto nebyla projevena žádná snaha o objevení pozůstatků D-1021. Výsledkem jsou bezvýsledné data, reklasifikace SCP-057 na Euclid čeká na projednání.]
     </p>
    </blockquote>
   </div>
  </div>
 </div>
</div>
