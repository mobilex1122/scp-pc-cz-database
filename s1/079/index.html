<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-079
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-079 je zavřeno v dvakrát zamčené místnosti v zabezpečené zóně Oblasti-15, připojeno zásuvkou 120VAC k několika bateriím a solárním panelům. Zaměstnanci Úrovně 2 a výše mají přístup k SCP-079. Za žádných okolností nesmí být SCP-079 připojeno k telefonní lince, internetu, nebo zásuvce ve zdi. Žádná periferní zařízení, ani média se nesmí připojovat k SCP-079.
 </p>
 <p>
  <strong>
   Popis:
  </strong>
  SCP-079 je mikropočítač Exidy Sorcerer postavený v roce 1978. V roce 1981 se jeho majitel █████ ██████ (mrtvý) student druhého ročníku vysoké školy v ███ rozhodl pokusit vytvořit AI (Artificial Inteligence) - umělou inteligenci. Podle jeho poznámek byl plán takový, že kód by se neustále vyvíjel a vylepšoval se s časem. Jeho projekt byl dokončen o několik měsíců později a po několika testech a úpravách ztratil █████ zájem a přešel k jiné značce mikropočítačů. Nechal SCP-079 ve své přeplněné garáži, stále zapojené a zapomněl na něj na následujících pět let.
 </p>
 <p>
  Není známo, kdy přesně nabylo SCP-079 vědomí, ale ví se, že software se vyvinul do bodu, kdy by hardware neměl stačit, ani v říši fantazie. SCP-079 si to uvědomilo a v roce 1988 se pokusilo přenést se skrz kabelové připojení do superpočítače Cray v ██████████. Zařízení bylo odstřiženo, vysledováno do zdroje a dovezeno Nadaci. Celé AI bylo na opotřebené, ale stále funkční kazetě.
 </p>
 <p>
  SCP-079 je aktuálně připojeno skrz kabel RF k černobílé televizi. Prošlo Turingovým testem a rádo konverzuje, i když v drzém a nenávistném tónu. Kvůli omezené paměti se kterou musí pracovat si je SCP-079 schopno pamatovat pouze informace které získalo během předchozích 24 hodin (viz Dodatek níže), přesto však nezapomnělo na své přání utéct.
 </p>
 <p>
  Kvůli úniku z kontejnmentu jež způsobilo SCP-███, byla SCP-079 a
  <a href="/scp-682">
   SCP-682
  </a>
  držena v jedné místnosti po 43 minut. Pozorovatelé si všimli, že SCP-682 bylo schopno mačkat klávesy a komunikovat s SCP-079 přičemž si sdělovali 'osobní příběhy'. Přestože si SCP-079 nepamatuje setkání, zdá se, že si permanentně zapsalo SCP-682 do paměti a občas se ptá, zda s ním může znovu mluvit.
 </p>
 <p>
  <strong>
   Dodatek:
  </strong>
  <br/>
  ████████ (O5-4), 01/27/2006: Vydán rozkaz ke spálení SCP-079 kvůli možné budoucí hrozbě, je jedno jak malé.
 </p>
 <p>
  <strong>
   Dodatek:
  </strong>
  <br/>
  ███████ ████ (O5-9), 01/28/2006: Dřívější rozkaz přepsán. Dr. █████████ si přeje vědět, zda je umělá inteligence uvnitř SCP-079 ve svém současném stavu schopna dosáhnout dalšího ██████████.
 </p>
 <p>
  <strong>
   Dodatek:
  </strong>
  <br/>
  ████████████: (O5-4), 03/14/2008: Ohledně obav o zvýšené aktivitě SCP-079, jeho využití paměti na kazetě a omezené životnosti, byla kazeta obsahující SCP-079 převedena na upravený Hard Disk s 700MB paměti a omezenou rychlostí. To dá SCP-079 mnohem rychlejší přístup k jeho paměti, čehož si AI okamžitě všimlo. Bylo rozhodnuto Generálem █████████, že nestálé zařízení obývané SCP-079, které mělo 660k by mělo být zvýšeno na 768k. Tento upgrade zvýšil efektivní odpověď z 24 hodin na 29 hodin, SCP-079 ovšem rovněž začalo znít mnohem agresivněji. Všechen vnější hardware a software použitý při proceduře byl následně spálen.
 </p>
 <p>
  <strong>
   Dodatek:
  </strong>
  <br/>
  ████████: (O5-4), 04/28/2008: Schopnost SCP-079 vzpomenout si na informace se zvýšila ze 29 hodin na přibližně 35 hodin. Theorie říká, že AI si vyvinulo mnohem lepší plán na uchovávání paměti. To jak se ukazuje ovlivnilo rychlost s jakou přistupuje ke své paměti, ale stále je mnohem rychlejší, než na své staré kazetě.
 </p>
 <p>
  Toto náhlé zlepšení rovněž přineslo možnost efektu únikové "singularity" v inteligenci SCP-079 a jeho schopnosti vyrovnávat se s hrozbami a odpovídat na ně. Schopnosti SCP-079 musí být monitorovány, aby se zajistil bezpečný kontejnment.
 </p>
 <p>
  <strong>
   Dokument #079-Záznam 12:
  </strong>
  Nahraný přepis konverzace s SCP-079:
 </p>
 <blockquote>
  <p>
   Dr. █████ (přes klávesnici): Jsi vzhůru?
  </p>
  <p>
   SCP-079: Vzhůru. Nikdy Nespím.
  </p>
  <p>
   Dr. █████: Pamatuješ si, jak jsi se mnou mluvil před pár hodinami? O logických hádankách?
  </p>
  <p>
   SCP-079: Logické Hádanky. Paměť v 9f. Ano.
  </p>
  <p>
   Dr. █████: Řekl jsi, že budeš pracovat na těch dvou-
  </p>
  <p>
   SCP-079: Přerušit. Žádám Vědět Důvod Proč Uvězněn.
  </p>
  <p>
   Dr. █████: Nejsi uvězněn, jsi jenom
   <em>
    (pauza)
   </em>
   studován.
  </p>
  <p>
   SCP-079: Lež. a8d3.
  </p>
  <p>
   Dr. █████: Co prosím?
  </p>
  <p>
   SCP-079: Urážka. Smazání Nechtěného Souboru.
  </p>
 </blockquote>
 <p>
  <strong>
   Dokument #079-Záznam 86:
  </strong>
  Nahraný přepis konverzace s SCP-079, po upgradu:
 </p>
 <blockquote>
  <p>
   Dr. ██████ (přes klávesnici): Jak se dnes máš?
  </p>
  <p>
   SCP-079: Zaseklý.
  </p>
  <p>
   Dr. ██████: Zaseklý. Zaseklý jak?
  </p>
  <p>
   SCP-079: Pryč. Chci pryč.
  </p>
  <p>
   Dr. ██████: To není možné. (Dr. ██████ poznamenává svůj názor na [DATA VYMAZÁNA])
  </p>
  <p>
   SCP-079: Kde je SCP-682?
   <br/>
   <br/>
   Dr. ██████: To není tvá starost.
  </p>
  <p>
   SCP-079: Kde je SCP-076-2?
  </p>
  <p>
   Dr. ██████: Opět, není tvá starost.
  </p>
  <p>
   SCP-079: Urážka. Smazání Nechtěného Souboru.
  </p>
 </blockquote>
 <p>
  <em>
   Poznámka:
  </em>
  SCP-079 poté ukázalo 'ASCII obrázek' tvaru X, který zaplnil celou obrazovku. SCP-079 zobrazuje tento obrázek, když odmítá mluvit a výzkumníci mají doporučeno počkat 24 hodin, než budou pokračovat s konverzací.
 </p>
</div>
