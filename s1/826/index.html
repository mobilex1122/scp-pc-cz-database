<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-826
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-826 je drženo v sejfu o velikosti 25 cm x 25 cm s numerickým zámkem. Kombinace k zámku bude dána pouze těm, s Úrovní Prověření 2 a bude jednou za týden měněna.
 </p>
 <p>
  <strong>
   Popis:
  </strong>
  SCP-826 je pár knižních zarážek o velikosti 20 cm x 15 cm vytvarovaných do dvou dračích hlav. Vzorky z povrchu SCP-826 odhalily složení 99% Sn (Cín), 0,5% Cu (Měď), 0,3% Sb (Antimon) a 0,2% Pb (Olovo), což odpovídá kvalitnímu cínovému nádobí. Avšak není jasné zda je cín na povrchu SCP-826, nebo je celý objekt z cínu ani co dává SCP-826 jeho výjimečné vlastnosti.
 </p>
 <p>
  Když subjekt umístí knihu mezi SCP-826, tak aby se dotýkala obou konců a opustí místnost, změní instantně SCP-826 interiér místnosti ve které se nachází (nebo definované pomocí uzavřeného prostoru) na prostředí knihy. Jakýkoliv vstup vedoucí do místnosti bude místo toho vést do náhodné sekce v knize. Během tohoto transformačního procesu se SCP-826 spolu s knihou přesune do jiné části knižního zasazení, přičemž vykazuje preferenci míst, kde se knihy normálně nacházejí (knihovny, studovny, atd.). Aby se zvrátil efekt SCP-826 musí subjekt odstranit knihu z SCP-826 a poté opustit místnost, ve které se SCP-826 nachází. Subjekt se opět ocitne mimo původní místnost, kde je SCP-826 drženo, zatímco se místnost SCP-826 změní zpět.
 </p>
 <p>
  Navíc se subjekt ocitne v náhodném okamžiku v knižním příběhu, a to kdekoliv od začátku, po konec knihy. Pokud subjekt nenajde SCP-826 do "konce" knihy, potom SCP-826 "zresetuje" příběh, a začne jej od začátku. Subjekt bude poté "zakomponován" do knihy jako vedlejší postava a ztratí všechny vzpomínky na život mimo SCP-826.
 </p>
 <p>
  Výzkumníci studující SCP-826 by měli zapisovat výsledky do
  <a href="/experiment-log-826">
   Záznamu o Experimentech 826
  </a>
  .
 </p>
</div>
