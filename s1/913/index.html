<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-913
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-913 musí být zadrženo v přizpůsobené zadržovací cele pro humanoidy potažené 1 metr tlustou ocelí. SCP-913 má k dispozici standardní nábytek pro humanoidy a předtočený zábavný materiál, o který si může volně zažádat. Přístup do cely je možný skrze zpevněné ocelové dveře.
 </p>
 <p>
  SCP-913 je poskytnut jeden nutriční doplněk v intervalu 2 hodin, jak je zapsáno v Dokumentu 913-2. SCP-913 je vybaveno centrálním žilním katetrem pro usnadnění stravování. Objektu musí být podáván nitrožilní nutriční doplněk i ve spánku. Katetr musí být vyměněn jednou za 3 měsíce.
 </p>
 <p>
  Vzhledem k aktuální regulaci ohledně "Gentlemanů" musí být SCP-913 zadrženo v Hale ██ Oblasti-██.
 </p>
 <p>
  <strong>
   Popis:
  </strong>
  SCP-913 je muž afroamerického původu ve středním věku s extrémně rychlým metabolismem. Tělo SCP-913 vyžaduje doporučené denní množství kalorií pro normální osobu každé 2 hodiny a má vnitřní teplotu [VYMAZÁNO].
 </p>
 <p>
  Pokud není nasyceno výše určeným množstvím kalorií každé dvě hodiny, SCP-913 přejde do stavu transu. V tomto stavu se SCP-913 zhroutí a pozře jakýkoliv pevný materiál v dohledu. Požít dokáže i běžně nepoživatelné látky, jako je dřevo, plast či kovy a nerozlišuje živé a neživé objekty. Pokud SCP-913 spí, tento "hladový" stav jej donutí se probudit. SCP-913 si je v tomto stavu vědomo svých činů a po požití těžších hmot vykazuje značný diskomfort.
 </p>
 <p>
  SCP-913 dokáže při stravování trhat objekty odhadovanou silou 3000 N a je schopno sežvýkat objekty odhadovanou silou 5000 N. Pokud není v transu vyvolaném hladem, SCP-913 není schopno vykonat tuto sílu.
 </p>
 <p>
  Prozkoumání jaterní tkáně SCP-913 ukázalo, že jako reakci na neznámý materiál produkuje nové enzymy. Tyto enzymy zpracovávají daný substrát s ~98% výkonností a velice efektivně se zbavuje jakýchkoliv drog či toxinů. To zahrnuje amnestika i anestetika.
 </p>
 <p>
  SCP-913 bylo objeveno u vchodu do [VYMAZÁNO] Oblasti-██.
 </p>
 <p>
  <strong>
   Dodatek 913-1:
  </strong>
  Slova "Mr. Hladový ze série Malých Gentlemanů
  <sup>
   ®
  </sup>
  od Dr. Wondertainmenta" jsou vytetována na pravém lýtku SCP-913. Při objevení na sobě SCP-913 mělo oblečenou košili a kalhoty se značkou "Doctor’s Orders" všitou do štítků. Podle všech známých informací byl subjekt označen jako položka "7" z dokumentu
  <a href="/scp-909">
   SCP-909-a
  </a>
  .
 </p>
</div>
