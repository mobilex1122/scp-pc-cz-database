<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="bluekey2.png" class="image" src="http://scp-cs.wdfiles.com/local--files/scp-860/bluekey2.png" style="width:300px;"/>
  <div class="scp-image-caption" style="width:300px;">
   <p>
    SCP-860
   </p>
  </div>
 </div>
 <p>
  <strong>
   Objekt #:
  </strong>
  SCP-860
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-860 je drženo v malé dřevěné schránce v Sektoru-██. O samotě je objekt inertní a žádné dodatečné zadržovací procedury nejsou vyžadovány.
 </p>
 <p>
  <strong>
   Popis:
  </strong>
  SCP-860 je tmavě modrý klíč klasického tvaru. V zdánlivě náhodných intervalech se na klíči objeví řada čísel, později zjištěno že jde o UTM souřadnice. Za dobu jež je SCP-860 v kontejnmentu se čísla změnila třikrát, přičemž souřadnice odpovídaly ██████ (Německo), ██████ (Anglie) a Oblasti-██.
 </p>
 <p>
  SCP-860 se dá vložit do jakýchkoliv dveří se zámkem v oblasti určené souřadnicemi a bude fungovat stejně jako správný klíč pro vybrané dveře. SCP-860 funguje pouze na dveřní zámky a pouze pokud jsou připevněny ke dveřím; nefunguje na žádný jiný typ zámku.
 </p>
 <p>
  Když je SCP-860 použito k odemčení dveří, dveře nevedou k obvyklé destinaci. Namísto toho vedou na malou lesní mýtinu soustředěnou na 80 cm široké lesní cestě, označené SCP-860-1. Při každém pozorování tohoto háje byla poznamenána namodralá mlha.
 </p>
 <div class="scp-image-block block-right" style="width:300px;">
  <img alt="woods_night.png" class="image" src="http://scp-cs.wdfiles.com/local--files/scp-860/woods_night.png" style="width:300px;"/>
  <div class="scp-image-caption" style="width:300px;">
   <p>
    SCP-860-1
   </p>
  </div>
 </div>
 <p>
  Jakmile kdokoliv vstoupí do SCP-860-1, dveře se zavřou. Zevnitř SCP-860-1 jsou dveře připevněny k nekonečné betonové zdi a jsou zamčené. Pokusy o rozbití dveří zvenčí, zatímco je někdo uvnitř byly neúspěšné. Pokusy o rozbití dveří zevnitř SCP-860-1 vedly k [VYMAZÁNO]. Viz Dokument 860-III pro více detailů.
 </p>
 <p>
  Cesta uvnitř SCP-860-1 obvykle vede k dalším dveřím připevněným k další nekonečné betonové zdi. Tyto druhé dveře vedou do obvyklé destinace dveří na něž bylo SCP-860 použito.
 </p>
 <p>
  Personál provádějící průzkum SCP-860-1 nahlásil další anomální události. Ty jsou blíže zaznamenány v Dokumentech 860-I až 860-IV.
 </p>
 <p>
  Po událostech Průzkumu IV (popsaných v Dokumentu 860-IV), smí testy na SCP-860 provádět pouze personál úrovně 4.
 </p>
 <p>
  <strong>
   Incident 860-██-12:
  </strong>
  Dne ██/██/████, ██ dní po Průzkumu IV, bylo SCP-860 nalezeno na stole Dr. ███,████ od své zadržovací jednotky. Kontejner normálně obsahující SCP-860 nebyl otevřen. Video záznam z ██:██ ukazuje že klíč se náhle materializoval na stole. Aktuálně není jisté proč se SCP-860 přesunulo. Incident měl výrazný efekt na Dr. ███. Doporučuje se psychiatrické ohodnocení.
 </p>
 <p>
  <strong>
   Dodatek:
  </strong>
  Níže jsou přepisy Průzkumů I - IV. Personál Úrovně 2 a vyšší si smí přečíst Dokument 860-I a II. Pouze personál Úrovně 4 a vyšší má přístup k Dokumentu 860-III a IV.
 </p>
 <p>
  <a href="/document-860-i-and-ii">
   Dokument 860-I a II
  </a>
  <br/>
  <a href="/document-860-iii-and-iv">
   Dokument 860-III a IV
  </a>
 </p>
</div>
