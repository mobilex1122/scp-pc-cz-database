<div class="scp-image-block block-right" style="width: 300px">
	<img
		alt="scp-008.png"
		class="image"
		src="https://scp-wiki.wdfiles.com/local--files/scp-008/scp-008.png"
		style="width: 300px"
	/>
	<div class="scp-image-caption" style="width: 300px">
		<p>
			Stužkový diagram vyobrazující terciární strukturu SCP-008. Primární
			sekvence aminokyseliny byla smazána.
		</p>
	</div>
</div>
<div style="text-align: left">
	<p>
		<strong> Objekt #: </strong>
		SCP-008
	</p>
	<p>
		<strong> Třída Objektu: </strong>
		Euclid
	</p>
	<p>
		<strong> Speciální Zadržovací Procedury: </strong>
		Vzorky SCP-008 byly označeny jako extrémní biologické riziko Třídy V a tak
		všechny přiřazené protokoly platí. Spálení a zničení radiací bude
		uskutečněno v případě politické, nebo vojenské akce, která skončí rozpadem
		Nadace; výpadku proudu; nebo nulové komunikace od agentů během čekací doby
		osmi hodin.
	</p>
	<p>
		Karanténní doba pro agenty opouštějící budovu je čtyři měsíce. Pokud se udál
		únik, spálení a zničení radiací bude vykonáno. Mělo by být politikou všech
		Oblastí G2 nepřipravovat evakuační procedury.
	</p>
	<p>
		<strong> Popis: </strong>
		SCP-008 je komplexní prion, vzorky jsou uskladněny na všech známých
		Oblastech G2. Výzkum ohledně SCP-008 je přísně tajný a primárně zaměřený na
		prevenci výzkumu, jež by vedl k syntéze SCP-008 v budoucnosti. Vlastnosti
		prionu SCP-008 zahrnují:
	</p>
	<ul>
		<li>100% infekčnost.</li>
		<li>100% smrtelnost.</li>
		<li>Přenosnost skrz odkryté membrány a všemi tělními tekutinami.</li>
		<li>Nepřenosnost vodou ani vzduchem.</li>
	</ul>
	<p>Symptomy infekce SCP-008 se objeví do tří hodin po kontaktu a zahrnují:</p>
	<ul>
		<li>
			Symptomy podobné chřipce s vysokou horečkou v pokročilých fázích spojené s
			demencí.
		</li>
		<li>
			Úpadek do kómatu přibližně 20 hodin po objevení prvních symptomů a 12
			hodin po objevení demence. Počátek kómatu je považován za smrt.
		</li>
		<li>
			Období sporadické buněčné nekrózy napodobující gangrénu. Přeživší tkáň se
			navrátí k původní funkci a je velmi odolná.
		</li>
		<li>
			Červené krvinky násobně zvýší kapacitu zásoby kyslíku, což má za následek
			pomalejší tok krve a zvýšenou výdrž a sílu svalů.
		</li>
		<li>
			Nervový systém a svalová soustava jsou po několik hodin neovlivněny
			totálním selháním orgánů.
		</li>
		<li>
			Metabolismus se zpomalí na extrémně nízkou úroveň, což umožní subjektu
			přežít po dobu až deseti let bez výživy.
		</li>
		<li>
			Vysoká viskozita krve způsobuje zanedbatelnou ztrátu krve při průstřelu,
			probodnutí a řezných ranách.
		</li>
		<li>
			Podmíněné chování, pohybové ústrojí a instinktivní behaviorální mechanismy
			jsou poškozené a kognitivní schopnosti jsou silně zpožděné a kolísavé. U
			zvířat způsobuje rozsáhlou nekrózu mozku a jsou neaktivní.
		</li>
		<li>
			Subjekt se zvládne přizpůsobit svému poškozenému nervovému systému, ale je
			limitovaný na základní fyzické aktivity jako stání na dvou nohách,
			chození, kousání, zachytávání a lezení. Subjekt se bude energeticky
			pohybovat směrem k vizuálním pohnutkám, zvukům a vůním, které si spojuje s
			živými lidmi. Subjekt se pokusí pozřít živé lidi, pokud je navázán
			kontakt.
		</li>
		<li>
			Neutralizace plně nakažených subjektů vyžaduje rozsáhlé poškození lebky.
		</li>
	</ul>
	<p>
		Existují důkazy, které ukazují, že SCP-008 nepochází ze Země, protože
		varianty podobné komplexity by nahradily většinu ekosystému. V roce 1959
		byla uskutečněn krátký společný pokus spolu s SSSR o nalezení Oblastí G2 a
		eliminace SCP-008 byla vyjednána po jejich objevení. Stav SCP-008 v Ruském
		držení je od skončení spolupráce nejasný.
	</p>
	<p>
		<strong> Dodatek 008-1 </strong>
		:
		<a onclick="OpenArticle('s1/005','SCP-500')"> SCP-500 </a>
		se ukázalo jako plně schopné vyléčení SCP-008 i v pokročilých fázích nákazy.
	</p>
</div>
