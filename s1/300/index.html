<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp300-2.png" class="image" src="http://scp-wiki.wdfiles.com/local--files/scp-300/scp300-2.png" style="width:300px;"/>
  <div class="scp-image-caption" style="width:300px;">
   <p>
    Fotografie SCP-300 před uskladněním.
   </p>
  </div>
 </div>
 <p>
  <strong>
   Objekt #:
  </strong>
  SCP-300
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-300 je uloženo v uzavřené nádobě s nastavitelnou atmosférou v Oblasti-██. Pokusy na SCP-300 mohou být provedeny po písemném souhlasu alespoň jednoho Staršího Výzkumníka Úrovně 3 a všechny shromážděné informace musí být uloženy pro pozdější analýzu.
 </p>
 <p>
  <strong>
   Popis:
  </strong>
  SCP-300 sestává z antické skleněné láhve na parfém (SCP-300-1) obsahující přibližně 2,4 cm
  <sup>
   3
  </sup>
  neidentifikované bezbarvé kapaliny (SCP-300-2).
 </p>
 <p>
  Pokud je kapalina SCP-300-2 zobrazena pod mikroskopem, lze pozorovat animovanou scénu. Ačkoli kapky nikdy neukazují stejnou scénu, obvykle nabývají podobu idylického lesního hospodářství v období viktoriánské Anglie.
 </p>
 <p>
  Pokusy o analýzu přesného složení SCP-300-2 zatím selhaly, protože spektrometry udávaly protichůdná a chybná data. SCP-300-2 se také odpařuje během 2 až 8 hodin po extrakci pomocí SCP-300-1. Veškeré pokusy o stabilizaci látky v kontrolních laboratorních podmínkách rovněž selhaly.
 </p>
 <p>
  SCP-300 bylo nalezeno společně s [DATA VYMAZÁNA] v podkroví v řadového domu v [DATA VYMAZÁNA] ve Velké Británii dne █. █. 1886. Stalo se tak po razii agentů Královské Bezpečnostní Agentury pro skladování a ochranu anomálních artefaktů. Nadace se zmocnila objektu █. ██. 19██.
 </p>
 <p>
  <strong>
   Dodatek 300-1:
  </strong>
  Záznam experimentů (zkrácený)
 </p>
 <p>
  <strong>
   Datum:
  </strong>
  ██. ██. 19██
  <br/>
  <strong>
   Postup:
  </strong>
  Jedna kapka SCP-300-2 (přibližně 0,07 cm
  <sup>
   3
  </sup>
  ) byla přemístěna pod mikroskop. Před odpařením SCP-300-2 byly nahrány 3 hodiny záznamu.
  <br/>
  <strong>
   Podrobnosti:
  </strong>
  Viditelná scéna se odehrávala na polní cestě pokryté neidentifikovanými druhy stromů. Zbarvení listů napovídalo, že se scéna pravděpodobně udála na podzim. Foukal mírný vánek, při kterém padaly listy. Kolem 1:07:18 scénou projede vůz s kočím a dvěma cestujícími. Oblečení, které tito lidé nosí, odpovídá oblečení z období viktoriánské Anglie. Nebyly zaregistrovány žádné další významné události.
 </p>
 <p>
  <strong>
   Datum:
  </strong>
  ██. ██. 19██
  <br/>
  <strong>
   Postup:
  </strong>
  Jedna kapka SCP-300-2 (přibližně 0,07 cm
  <sup>
   3
  </sup>
  ) byla přemístěna pod mikroskop. Nahrávání videa trvá asi 5 hodin.
  <br/>
  <strong>
   Podrobnosti:
  </strong>
  Scéna se odehrává na venkovské farmě. Podle vyrostlé pšenice se období odhaduje na pozdní měsíce léta. Rodina sestávající ze dvou dospělých a tří dětí různého věku byla pravidelně viděna na různých částech farmy, kde vykonávali každodenní práce. Rodinné oblečení je v souladu s dříve pozorovaným obdobím.
 </p>
 <p>
  <strong>
   Datum:
  </strong>
  █. █. 19██
  <br/>
  <strong>
   Postup:
  </strong>
  Jedna kapka (přibližně 0,09 cm
  <sup>
   3
  </sup>
  ) byla přemístěna pod mikroskop. Nahrávání videa trvá přibližně 2 hodiny.
  <br/>
  <strong>
   Podrobnosti:
  </strong>
  Viditelná scéna se odehrává v interiéru dobře vybavené rezidence. Ve viditelné oblasti je krb a dvojice křesel. Tři dobře oblečení lidé, dva muži a jedna žena, viditelně konverzují a pijí červené víno. Analýza pohybu rtů během této konverzace je neúplná, ale prozkoumané fragmenty naznačují neformální politickou diskusi o otázkách specifických pro 18. století, opět v období viktoriánské Anglie.
 </p>
 <p>
  <strong>
   Datum:
  </strong>
  █. ██. 19██
  <br/>
  <strong>
   Postup:
  </strong>
  Dvě kapky SCP-300-2 (přibližně 0,15 cm
  <sup>
   3
  </sup>
  ) byly přemístěny pod mikroskop. Nahrávání videa trvá asi 3 hodiny.
  <br/>
  <strong>
   Podrobnosti:
  </strong>
  Záznam videa je rozmazaný a nečitelný. Přestože bylo prozkoumáno několik fragmentů, nebyly shromážděny žádné užitečné informace. Budoucí experimenty jsou omezeny na jednu kapku SCP-300-2.
 </p>
 <p>
  <strong>
   Dodatek 300-2:
  </strong>
  Incident 300-012
 </p>
 <p>
  ██. █. 19██ byl Dr. █████ v laboratoři C nalezen mrtvý, příčinou smrti byla sebevražda střelnou zbraní. Videozáznam z laboratoře ukazuje, že lékař byl zaujatý pohledem na záznam z nedávného experimentu SCP-300. Vypadal čím dál více znepokojen, dokud nevytáhl zbraň a nezastřelil se.
 </p>
 <p>
  Po zkoumání byl záznam identifikován a testován jako tříhodinový materiál zaznamenaný během experimentu dne ██. █. 19██. Nahrávka ukazuje mladou ženu, přibližně ██ letou, sedící na židli a vyšívající oděv. Při této činnosti si pravděpodobně prospěvovala. Další vyšetřování ukázalo, že žena na záznamu je vizuálně podobná manželce Dr. █████ včetně znaménka na jejím krku. Manželka doktora však zemřela při [DATA VYMAZÁNA]. Pokusy na SCP-300 byly dočasně pozastaveny. Probíhá výzkum, který má za úkol zjistit, jestli nemá SCP-300 telepatické schopnosti.
 </p>
 <p>
  <strong>
   Dodatek 300-3:
  </strong>
  Nápis na zadní straně SCP-300
 </p>
 <blockquote>
  Svět v Láhvi
  <br/>
  pro moji milovanou Noru
  <br/>
  <img alt="AW-signature.png" class="image" src="http://scp-wiki.wdfiles.com/local--files/scp-300/AW-signature.png" style="margin-top: 10px;"/>
 </blockquote>
</div>
