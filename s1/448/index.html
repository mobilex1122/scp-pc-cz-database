<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-448
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-448 má být uskladněno v místnosti 3 m x 3 m x 3 m. Tato místnost musí být vyzdobena barevnými tapetami a osvětlena běžnými žárovkami. Dále je také potřeba ji vybavit několika dětskými hračkami a náhodně je rozmístit po podlaze. Pokud není objekt pod dohledem, musí být upevněn na podstavec. Zadržovací prostor je nutné udržovat čistý a v dobrém stavu. Všechen personál, jenž vstoupí do místnosti (s minimální Úrovní prověření 2 a více, přičemž do vnitřního prostoru mohou zaměstnanci vstupovat pouze po jednom), se musí usmívat, dokud budou na blízku SCP-448.
 </p>
 <p>
  <strong>
   Popis:
  </strong>
  Objekt vypadá jako dětská hračka "čertík v krabičce". Stěny krabičky měří 13 cm, krabička samotná je vyrobena z pocínovaného plechu a na každé straně je barevná nálepka s obrázkem usmívajícího se klauna, s výjimkou základny a pravé strany, na které je otočná rukojeť. Pokud otočíte pákou, přehraje se melodie dětské písně "Pop! Goes Weasel". Po posledních pěti tónech z krabičky vyskočí malý "čertík" na pružině, což je typické pro většinu hraček tohoto druhu.
 </p>
 <p>
  "Čertík" však mění svůj vzhled a zobrazuje náladu jakékoli osoby v okruhu 3 metrů od objektu. Morální rozpoložení člověka také ovlivňuje vzhled čertíka a každá forma, kterou nabývá, je svým způsobem jedinečná. Bylo pozorováno, že objekt SCP-448 se může náhodně aktivovat sám. Když vyskočí z krabičky, čertík zůstane v této poloze, dokud se nezavře víko, nebo dokud osoba, která s ním interagovala, neopustí místnost.
 </p>
 <p>
  Pokud se k objektu přiblíží několik lidí, zůstane uzavřený a začne se prudce třást, dokud jeden nebo všichni lidé neopustí okolní prostor. V tomto stavu nelze SCP-448 otevřít ani jej aktivovat a může být nebezpečný, pokud zůstane v tomto stavu po delší dobu. Pokus vykreslit falešné emoce, například když se člověk usmívá, i když je velmi smutný, zpožďuje vlastní aktivaci objektu, ale neumožňuje jej oklamat. Rentgenové paprsky nemohou proniknout povrchem krabice
 </p>
 <p>
  Byly pozorovány následující nálady:
 </p>
 <p>
  <strong>
   Radost:
  </strong>
  Klaun se usmívá. Přestože se tvář klauna, jeho oblečení a zbarvení pokaždé mění, jeho nálada zůstává vždy konstantní.
 </p>
 <p>
  V tomto stavu, během zvláštních událostí, jako jsou svátky a narozeniny, bude SCP-448 zpívat píseň pro osobu, která s ní přijde do kontaktu, což odpovídá dané události. Byly zaznamenány písně "Hodně štěstí zdraví", "Přejem vám veselé svátky", "Here comes the bride", "Take me out to the ball game" a "American pie". Hlas SCP-448 byl popsán jako vysoký a nepříjemný.
 </p>
 <p>
  <strong>
   Smutek:
  </strong>
  Klaun se tváři smutně. Z očí klauna velmi často tečou slzy. Chemická analýza ukázala, že se jejich složení neliší od lidských slz.
 </p>
 <p>
  Když se lidé se sebevražednými tendencemi přiblíží k objektu, má podobu [DATA VYMAZÁNA]
 </p>
 <p>
  <strong>
   Hněv:
  </strong>
  [DATA VYMAZÁNA]
 </p>
 <p>
  <strong>
   Strach:
  </strong>
  Neznámý. V tomto stavu se víko mírně otevře a poté se zavře. Zevnitř je slyšet kňučení, křik a pláč.
 </p>
 <p>
  <strong>
   Psi / jiná zvířata:
  </strong>
  Klaun má podobu Antropomorfního psa, jenž je převlečený jako klaun. Pokud se k objektu přiblíží nějaké zvíře, s výjimkou člověka, převezme antropomorfní vzhled onoho zvířete v kostýmu klauna.
 </p>
 <p>
  <strong>
   Žádné emoce:
  </strong>
  Klaun má podobu bílé hadrové panenky. K tomu dochází, když k objektu přijde bytost, která není schopna prožívat pocity, například [DATA VYMAZÁNA]
 </p>
 <p>
  Stále není známo, zda prostředí, ve kterém se SCP-448 nachází, ovlivňuje jeho vzhled. Dokud nebudou provedeny vhodné experimenty, stávající podmínky zadržení se nezmění.
 </p>
 <p>
  <strong>
   Dodatek:
  </strong>
  Všechny pokusy způsobit fyzické poškození nebo zničit SCP-448 selhaly. Důvodem není to, že je nezničitelné, ale to, že když se k objektu přistupuje s úmyslem jej zničit, krabička se samovolně otevře a zaútočí na přibližující se osobu. Klaun má červenou barvu, boxerské rukavice na dlouhé, pevné kovové pružině. Experimentálně bylo zjištěno, že rukavice mohou zrychlit na rychlost 235 km/h. Pokusy způsobit poškození objektu pomocí palné zbraně měly za následek [DATA VYMAZÁNA].
 </p>
</div>
