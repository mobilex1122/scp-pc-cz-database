<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-073
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-073 je drženo ve dvoupokojové (2) cele s nábytkem z neorganického materiálu a koupelnou. Subjekt se smí volně toulat po zařízení a jíst v hlavní jídelně. Sledovací zařízení bylo připevněno k SCP-073 a nesmí být odstraněno. Subjekt má zakázaný jakýkoliv kontakt s okolím základny. Subjekt má zakázaný jakýkoliv kontakt s rostlinnými SCP. Za žádných okolností se proti SCP-073 nesmí použít násilí.
 </p>
 <p>
  SCP-073 je aktuálně drženo v Oblasti-17.
 </p>
 <p>
  <strong>
   Popis:
  </strong>
  SCP-073 je silně opálený muž arabského, nebo maloasijského původu, ve věku kolem 30 let, vysoký 185 cm a vážící 75 kg. Má černé vlasy a modré oči. Ruce, nohy, mícha a lopatky subjektu byly nahrazeny umělými verzemi neznámého původu a z neznámého kovu. Subjekt si jich všimne pouze když je na ně upozorněno a tvrdí, že netuší jak, proč, nebo kdy se tyto náhrady staly a tvrdí, že je má odjakživa. V jeho čele je vyrytý symbol, který se zdá sumerského původu. Symbol je do dneška nepřeložený a subjekt se zdá nesvůj, když je symbol zmíněn a odmítá o něm mluvit. Subjekt nepotřebuje často jíst, ani pít a je striktně masožravý, kvůli svému efektu na rostliny.
 </p>
 <p>
  SCP-073, který tvrdí, že se jmenuje "Kain", je velmi milý a inteligentní, podle názorů lidí, jež s ním mluvili, ale byl popsán jako chladný a trochu mechanický, když mluví. Je velmi nápomocný a užívá si pomáhání personálu s jejich úkoly, ať už jsou jakékoliv. Má detailní znalosti o starodávných i novodobých událostech v historii a o nejčastějších jazycích ve světě, včetně těch, které jsou mrtvé. Subjekt prokázal, že má fotografickou paměť a dokáže si zapamatovat text slovo od slova a osmiset stránkový slovník pročetl za minutu a půl. Ve všech inteligenčních testech, jež mu byly dány, vykazoval nadprůměrnost.
 </p>
 <p>
  Přítomnost SCP-073 je nepřátelská vůči všemu rostlinnému životu, způsobuje smrt všech rostlin v okolním poloměru dvaceti (20) metrů. Jakýkoliv kus země, po kterém SCP-073 projde (plus jakýkoliv ve dvaceti [20] metrovém okruhu,) se stane neúrodným a všechny anaerobické bakterie zemřou, zem se tedy stává neobyvatelnou pro život. Všechno co je vyrobeno z rostlin, jako dřevo a papír okamžitě shnije a zmizí po kontaktu s SCP-073. Stejně tak jsou ovlivněny hydroponicky vypěstované rostliny.
 </p>
 <p>
  Násilí mířené na SCP-073 je odraženo přímo na útočníka a SCP-073 se zdá fyzicky nezraněno. To zahrnuje jakékoliv zranění SCP-073. Pokusy získat vzorky krve a tkáně se ukázaly naprosto zbytečné: personál při proceduře pociťoval vše, co SCP-073 a skončil se vzorkem vlastní krve, či tkáně, přestože "všechny akce byli mířeny pouze na SCP-073". Nepřímé zranění skrz médium rovněž skončí zraněním vykonavatele. Přestože SCP-073 nikdy nepociťuje zranění samotná, subjekt prohlásil, že cítí bolest oné akce a zdvořile požádal výzkumníky, aby nezacházeli k drastickým akcím na jeho osobě.
 </p>
 <p>
  <strong>
   Dodatečné poznámky:
  </strong>
  SCP-073 byl nalezen na New Yorském Policejním Okrsku v roce 19██, subjekt byl zatknut poté, co jej policie nalezla spolu s těly několika násilných členů gangu. SCP-073 pověděl policii, že si z něj gangsteři pokusili udělat legraci, ale naštvali se a pokusili se jej zabít, čímž si podepsali rozsudek smrti. SCP-073 byl uvězněn a prohlášen za "Johna Doe", když o něm NYPD nenašlo žádné informace. Nadace si všimla SCP-073 díky rutinní prohlídce osob "John Doe" a následně byl svěřen do péče Nadace.
 </p>
 <p>
  <strong>
   Dodatek 073-1:
  </strong>
  Ve světle nezničitelné povahy SCP-073, jeho fotografické paměti a jeho celkové nápomocnosti, se vyšší vedení rozhodlo, že všechny informace budou "zálohovány" do SCP-073, aby se neztratily v případě katastrofy. Přestože se tato akce setkala s různými názory, SCP-073 souhlasil a přísahal udržet tajemství.
 </p>
 <p>
  <strong>
   Dodatek 073-2:
  </strong>
  Když se k SCP-073 dostaly informace o
  <a href="/scp-076">
   SCP-076
  </a>
  kvůli "zálohování", subjekt je rozpoznal, ale nebyl ochoten k nim nic dodávat, přestože tvrdil, že už ví o SCP-076 vše. Poté řekl, že bude lepší pro všechny, když se s SCP-076 nesetká.
 </p>
 <p>
  <strong>
   Dodatek 073-3:
  </strong>
  Prozkoumání neidentifikovaného kovu na SCP-073 naznačil, že se jedná o beryliový bronz, tedy kov, který byl zdokumentován u řady anomálních kultur a entit. Beryliový bronz je například součástí
  <a class="newpage" href="/scp-1216">
   SCP-1216
  </a>
  ,
  <a class="newpage" href="/scp-1427">
   SCP-1427
  </a>
  ,
  <a class="newpage" href="/scp-2481">
   SCP-2481
  </a>
  a
  <a class="newpage" href="/scp-2711">
   SCP-2711
  </a>
  . Ve světle tohoto objevu započala Nadace práce, s cílem vystopovat původ beryliového bronzu a způsobu jakým se rozptýlil po světě. Když byl SCP-073 vyzván, poskytl informace, které naznačují, že beryliový bronz pochází z Blízkého Východu, avšak přímé místo původu není zatím určeno. Další výzkum ohledně původu beryliového bronzu stále probíhá.
 </p>
</div>
