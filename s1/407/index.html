<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-407
 </p>
 <p>
  <strong>
   Třída Objektu:
  </strong>
  Neutralized
 </p>
 <p>
  <strong>
   Speciální Zadržovací Procedury:
  </strong>
  Při získání bylo SCP-407 drženo na kompaktní kazetě. Aktuálně je SCP-407 uloženo jako digitální soubor na [DATA VYMAZÁNA]. SCP-407 by nemělo být za žádných okolností hrát mimo testovací podmínky a pouze s příkazem od O5-██.
 </p>
 <p>
  Testování SCP-407 musí být prováděno v kompletně zvukotěsném prostředí. Všechny nástroje a subjekty musí být sterilizovány, aby se předešlo přítomnosti pylu, spór, semen a co nejvíce bakterií, kvůli předejití negativních efektů SCP-407.
 </p>
 <p>
  <strong>
   Popis:
  </strong>
  SCP-407 je píseň v neidentifikovatelném jazyce, zdánlivě hraná jako a capella. Hlasy se zdají být lidské. Nahrávka obsahující SCP-407 byla nalezena jednou skladbou o délce téměř třicet (30) minut, přesto náhlý konec naznačuje, že je skladba delší. Píseň byla všemi posluchači popsána jako 'uklidňující', 'nádherná' a 'překrásná'.
 </p>
 <p>
  Když SCP-407 hraje je v okruhu slyšitelnosti možno pozorovat rapidní buněčnou genezi. Tento efekt se děje na buněčné úrovni a nevyžaduje, aby subjekt píseň slyšel. Tyto změny zprvu neovlivňují vícebuněčné organismy, ale rychle začne ovlivňovat mitózu u jednobuněčných organismů.
 </p>
 <p>
  Během první minuty vystavení se všechny mnohobuněčné životní formy stanou zdravějšími. Subjekty trpící podvýživou, jizvami, psychickými zraněními, nebo chronickými nemocemi a jinými lékařskými kondicemi se stanou zdravějšími během jedné minuty od vystavení. Je známo, že je tento efekt aplikovatelný k léčbě Alzheimerovy choroby, Crohnovy choroby, mozkových a míšních zranění a normálně smrtelných infekcí, nebo jizev, kromě jiných věcí. Zajímavý je i fakt, že rakovina zůstane neovlivněna, přestože fyzická kondice subjektu se stále velmi zlepší.
 </p>
 <p>
  Během druhé a třetí minuty vystavení začnou subjekty pociťovat nadbytečný a nekontrolovatelný růst buněk, povšimnutelný kvůli rychle pokračujícímu kožnímu růstu. Tyto nárůsty se týká nádorů a úložišť tuku a vápníku, a přestože mohou být bolestivé a zohavující, nejsou nebezpečné.
 </p>
 <p>
  Během čtvrté minuty vystavení se objeví zvýšený růst bakterií a hub, což se stává stále nebezpečnějším pro všechen vystavený život, i v nových zdravějších stavech. Dýchací a trávicí problémy se rychle objeví a s dobou se stanou pouze horšími.
 </p>
 <p>
  Po pěti (5) minutách se efekty SCP-407 začnou vždy lišit. Ve všech případech se stopové prvky všech rostlin, hub a živočišného života v okolí začnou nekontrolovatelně množit různými rychlostmi a často zmutují v jiné organismy. Konečné výsledky se lišily u každého testu a na objektu přítomném při hraní SCP-407.
 </p>
 <p>
  <strong>
   Dodatek 407-01:
  </strong>
  SCP-407 bylo nalezeno v domově Profesora ██████ z ██████████, který se nedlouho předtím vrátil z výzkumů v Amazonské části Severní Brazílie. Agenti byli poprvé upozorněni na možné SCP když [DATA VYMAZÁNA].
 </p>
 <p>
  <strong>
   Dodatek 407-02:
  </strong>
  Plíseň jež vzešla ze druhého testu s SCP-407 se zdá být nějakým druhem hub řádu Cordyceps (Housenice). Zdá se být podobná plísni, jež potkalo
  <a href="/scp-507">
   SCP-507
  </a>
  . Kvůli obavám o podobný osud jako má SCP-507 bylo testování s SCP-407 omezeno na prvních dvacet (20) minut nahrávky.
 </p>
 <p>
  <strong>
   Dodatek 407-03:
  </strong>
  Níže je záznam testu s SCP-407. Pro kompletní poznámky o výzkumu a experimentaci viz.
  <a href="/experiment-log-407">
   Záznam o Experimentech 407
  </a>
  .
  <br/>
  <strong>
   Poznámky o testu
  </strong>
  :
  <br/>
  <strong>
   &lt;Test 2. SCP-407 hrálo po 28 minut a 32 sekund. Uvnitř místnosti se nacházel jeden zaměstnanec Třídy D. Testovací oblast nebyla sterilizována.&gt;
  </strong>
 </p>
 <blockquote>
  <p>
   <em>
    00:25
   </em>
   - Subjekt tvrdí, že jej hudba uklidňuje a připadá si silnější a osvěžený.
  </p>
  <p>
   <em>
    00:45
   </em>
   - Játrové skvrny a jizvy na kůži subjektu mizí.
  </p>
  <p>
   <em>
    02:20
   </em>
   - Subjekt vyrostl o několik centimetrů. Pozorovatelný nárůst svaloviny.
  </p>
  <p>
   <em>
    03:40
   </em>
   - Subjekt hlásí vnitřní bolesti..
  </p>
  <p>
   <em>
    04:20
   </em>
   - Subjekt začíná zvracet. Ze zvratek začínají růst rostliny, které začínají zakořeňovat v podlaze.
  </p>
  <p>
   <em>
    04:50
   </em>
   - Subjektu se na kůži začne objevovat vyrážka.
  </p>
  <p>
   <em>
    05:30
   </em>
   - Těžké kožní poškození. Subjekt rychle dýchá, volá o pomoc. Zaznamenaná velká bolest.
   <br/>
   <br/>
   <em>
    06:10
   </em>
   - Subjekt padá na zem a přestává se hýbat.
  </p>
  <p>
   <em>
    06:45
   </em>
   - Tělo subjektu je rychle pokryto něčím co vypadá jako houbové infekce. Rostliny rostou z úst a poté i očí subjektu.
  </p>
  <p>
   <em>
    07:30
   </em>
   - Tělo subjektu je nerozpoznatelné a zakryté plísněmi a výhonky rostlin. Tělo vybuchne a z jeho vnitřku se vynořuje banánovník, který během několika sekund vyroste do plné velikosti.
  </p>
  <p>
   <em>
    08:45
   </em>
   - Rostlinný život a houby se začínají rozlézat po testovací místnosti. Zdá se že podlaha je kompletně pokrytá mechem.
  </p>
  <p>
   <em>
    09:30
   </em>
   - Objevuje se několik výhonků, stonků a dokonce i malých stromů. Banánovník je nerozeznatelný; kmen ztloustl a byl pokryt porostem a houbami.
  </p>
  <p>
   <em>
    10:30
   </em>
   - Vzduch je hustě vyplněn pylem a spórami. Náhled do testovací místnosti je těžký.
  </p>
  <p>
   <em>
    11:30
   </em>
   - Uvnitř místnosti je slyšitelný pohyb. Je pozorováno několik různých hmyzu podobných tvorů. Tvorové jsou tvořeni rostlinným materiálem.
  </p>
  <p>
   <em>
    17:30
   </em>
   - Po následujících šest minut bylo pozorováno jak se rostlinná stvoření rapidně generují, rostou, zabíjí a požírají jiná stvoření a poté jsou sama sežrána. Tvorové se spolu s časem zvětšují.
  </p>
  <p>
   <em>
    19:00
   </em>
   - Středně velká savcovitá stvoření jsou pozorována; zdají se humanoidní a podobná původnímu subjektu.
  </p>
  <p>
   <em>
    21:00
   </em>
   - Je zaznamenán obrovský houbovitý stonek, jež vyrostl z jedné savcovité bytosti. Konec stonku explodoval a rozprášil bílé spóry.
  </p>
  <p>
   <em>
    22:00
   </em>
   - Rostlinný život stále bují, ale vše se začíná pokrývat vrstvou šedé plísně. Rostlinné bytosti z nějakého důvodu umírají pomaleji a poté jsou pokryty plísní.
  </p>
  <p>
   <em>
    23:00
   </em>
   - Savcovitá stvoření se podvolují poslední; jsou těžce rozložená a pokrytá plísní. Je vidět, že těla se stahují a zvětšují, jako při dýchání. Z těl vyrůstají stonky, vybuchují do spór a poté rychle uhnívají.
  </p>
  <p>
   <em>
    28:32
   </em>
   - Nahrávka končí. V místnosti není vidět žádná změna od objevení plísně. Místnost prochází přísným anti-biologickým vyčištěním. Byly odebrány vzorky plísně [Viz Dodatky 407-01 a 407-02]
  </p>
 </blockquote>
 <p>
  <strong>
   &lt;Konec Testu 2&gt;
  </strong>
 </p>
 <p>
  <strong>
   Dodatek 407-04:
  </strong>
  SCP-407 bylo vymazáno ze systému Zájmovou Skupinou známou jako Hadova Ruka. Všechny záložní kopie SCP-407 byly rovněž vymazány. Viz
  <a href="/incident-report-x23">
   Záznam o Incidentu X23
  </a>
  .
 </p>
</div>
