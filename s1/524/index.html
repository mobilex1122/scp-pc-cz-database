<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-524
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Jelikož má vlídnou povahu, je pro toto SCP potřeba jen málo bezpečnostních opatření. SCP-524, běžněji známé jako "Walter", musí být pod dohledem, aby se zabránilo náhlého poškození jakéhokoli nepostradatelného materiálu v rámci oblasti. I když není SCP-524 pod přímou péčí člena personálu, může být drženo ve speciálně navrženém kotci, zhruba 5 x 5 metrů, se senzory umístěnými uvnitř, aby upozornily současného opatrovatele SCP-524 na jakýkoli únik. Vzhledem k jeho schopnostem nejsou tomuto SCP přiřazeny žádné specifické diety.
 </p>
 <p>
  <strong>
   Popis:
  </strong>
  SCP-524 je běžný bílý králík z druhu
  <em>
   Oryctolagus cuniculus
  </em>
  . Poznáte ho podle bílé srsti se symetrickými černými skvrnami.
 </p>
 <p>
  SCP-524 prokázalo schopnost konzumovat jakýkoli materiál bez ohledu na poživatelnost. Stravu konzumuje stejným způsobem jako kterýkoli jiný člen jeho druhu, i když může jíst látky, které jsou nejen nepoživatelné, ale i nebezpečné. SCP-524 bylo natočeno, jak žvýká dřevo, ocel, sklo a v jednom případě dokonce několik kilogramů radioaktivního materiálu. SCP-524 nevykazuje žádné nepříznivé účinky čehokoli, co pozřelo.
 </p>
 <p>
  Navzdory zjevnému paradoxu je známo, že SCP-524 dokáže plně pozřít své vlastní tělo. Začne žvýkáním ocasu, poté pomalu konzumuje samo sebe až nad zadní nohy a pokračuje směrem k hlavě. Když pozře i přední nohy a krk, podaří se SCP-524 nějakým způsobem převrátit celá svá ústa naruby, plně pozřít svou hlavu a úplně zmizet. Zhruba o třicet minut později se SCP-524 znovu objeví poblíž místa, kde se úplně celé pozřelo. Nezdá se, že by mu proces jakkoli ubližoval.
 </p>
 <p>
  <strong>
   Dodatek:
  </strong>
  SCP-524 bylo objeveno během velkého výpadku v srpnu 20██. Poškodilo velkou elektrárnu tím, že se prokousalo několika reaktory a bylo nalezeno, jak okusuje velký drát.
 </p>
</div>
