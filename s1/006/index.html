<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="SCP006_stream-new.jpg" class="image" src="http://scp-wiki.wdfiles.com/local--files/scp-006/SCP006_stream-new.jpg" style="width:300px;"/>
  <div class="scp-image-caption" style="width:300px;">
   <p>
    SCP-006
   </p>
  </div>
 </div>
 <h2 id="toc0">
  <span>
   Na přímý příkaz zakladatele je přístup k této složce omezen na osoby s Úrovní Prověření O5.
  </span>
 </h2>
 <p>
  <strong>
   Úroveň Prověření Potvrzena.
  </strong>
 </p>
 <p>
  <strong>
   Objekt #:
  </strong>
  SCP-006
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Přestože povaha SCP-006 nevyžaduje extenzivní zadržování, je z očividných důvodů třeba udržovat jistou úroveň tajnosti ohledně existence SCP-006 a jeho vlastnostech. Následující procedury jsou vyžadovány nikoliv kvůli osobnímu bezpečí, ale aby se uchovalo tajemství ohledně efektů SCP-006 před personálem, jež s ním bude manipulovat.
 </p>
 <p>
  1: Všichni zaměstnanci fyzicky pracující s SCP-006 musí nosit modifikovaný oblek třídy VI BNC. Předtím, než bude personálu povoleno začít pracovat, musí být informováni pomocí Materiálu SCP-006B, nebo SCP-006C. SCP-006A je ten správný a je určený pouze pro Radu O5. Aby se zajistilo, že personál bude řádně nosit oblek, musí být ponořeni do nádrže s vodou. Bubliny ukazují na špatně nasazený oblek.
 </p>
 <p>
  2: Procedury s SCP-006 musí být vynášeny pod extrémním dohledem. V případě kontaktu s SCP-006 vynese vedoucí Proceduru 006-Xi-12, při níž se všechen personál musí informovat o vysoké míře toxicity a potřebě evakuace.
 </p>
 <p>
  3: Jakákoliv procedura, při níž je z SCP-006 odebrána tekutina, musí být schválena alespoň třemi (3) zaměstnanci úrovně O5. Tekutina musí být převezena v tmelovaném kontejneru a přísně střežena.
 </p>
 <p>
  4: Pokud se personál dostane do kontaktu s SCP-006, nebo tekutinou z SCP-006, musí být uzavřeni a terminováni poté, co budou provedeny rozsáhlé studie. Kvůli povaze SCP-006 je nejefektivnější metodou efektivní terminace spálení. (Pro plnou zprávu, viz soubor SCP006-TerO5)
 </p>
 <p>
  <strong>
   Popis:
  </strong>
  SCP-006 je malý pramen přibližně 60 km od Astrakhanu. Nadační velení si je jeho přítomnosti vědomo již od 19. století, ale nebylo schopno jej zajistit do roku 1991, kvůli politickým důvodům. Na místě pramenu byla postavena chemická továrna, jako zástěrka, přičemž většina dělníků byla Nadačních a/nebo Ruských. Tekutina vypouštěná pramenem byla roku 1902 chemicky identifikována jako obyčejná minerální voda, ale má neobvyklé vlastnosti "ozdravy".
 </p>
 <p>
  Pozření tekutiny vytváří u lidských bytostí následující vlastnosti: schopnost regenerovat DNA poškozené duplikací, zrychlená buněčná duplikace, vylepšená schopnost opravovat poškozenou tkáň a děsivé zrychlení efektivity lidského imunitního systému. Po testování tekutiny na zvířatech byly nepřátelské bakterie a viry okamžitě zničeny. Mnoho plazů a ptáků bylo neovlivněno, ale vyšší primáti vykázali stejné efekty, jako lidé.
 </p>
</div>
