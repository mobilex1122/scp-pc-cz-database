<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-485
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-485 je zadrženo uvnitř bezpečnostní schránky. Klíč od schránky je uschován na bezpečném místě.
 </p>
 <p>
  <strong>
   Popis:
  </strong>
  Svým vzhledem připomíná obyčejnou propisku. Hrot se klasicky vysunuje stisknutím horního tlačítka. Pero omylem ukradl Dr. Dahij, při obnovování jeho životního pojištění. Pero kdysi patřilo Agentu ████████ pracujícím v ████ Life Insurance Inc. Pokaždé, když je konec objektu vysunut, tak z neznámé příčiny zemře náhodná osoba, kterou uživatel zná. Mnoho testovacích subjektů stisklo tlačítko na vrchu propisky omylem, protože jej lze stisknout neuvěřitelně jednoduše a svou konstrukcí k tomu ponouká.
 </p>
 <p>
  Anomálie byla objevena, poté co Dr. ████████ zemřel, aniž dokončil větu. Stalo se tak bezprostředně po tom, co Dr. Dahij nepřítomně stiskl tlačítko na propisce, zatímco seděl za svým stolem. Dahij se také nemohl dovolat své ženě. Také byl nalezen mrtvý vedoucí █████. Výsledkem bylo, že peru byl přiřazen status SCP a začaly testy.
 </p>
 <p>
  Účinky spojené s anomálií pera byly potvrzeny izolovaným zaměstnancem třídy D, který znal pouze 39 žijících lidí. Se všemi se setkal během internace v █████ █████. Uvedený zaměstnanec se úspěšně zbavil více než 90 % zbývajících testovacích subjektů, kteří byli vybráni ze stejného křídla obytné základny. Byl aktualizován postup pro získávání živých testovacích subjektů, což nyní vyžaduje více náhodnosti při výběru.
 </p>
 <p>
  <strong>
   Dodatek:
  </strong>
  V souvislosti s tragédií, která dopadla téměř na celou rodinu a všechny přátele Dr. Dahijiho, bude od této chvíle SCP-485 uzavřeno v bezpečnostní schránce.
 </p>
 <p>
  <em>
   <strong>
    Poznámka:
   </strong>
   Aspoň už s tím perem přestal furt klikat. Ty hodiny cvakání už mě doháněly k šílenství. Taky by už mohl přestat brečet.
  </em>
  -Dr. Bright
 </p>
</div>
