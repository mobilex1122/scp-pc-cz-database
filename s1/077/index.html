<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-077
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-077 je drženo ve Výzkumném Sektoru-861 na ocelovém podstavci měřícím 0.5 m v komnatě o rozměrech 3 m x 3 m x 3 m s 0.5 m tlustými zdmi vyztuženými ocelí. Poklop, vyztužený ocelí, vedoucí do komnaty musí odpovídat Protokolu AH37 a musí být neustále střežen dvěma (2) zaměstnanci Úrovně 1. Mikrofon s ramenem připojený k systému na rozpoznání řeči by měl potvrdit, že je veškerá výslovnost odpovídá standardům. V komnatě musí být namontována kamera, aby zaznamenala jakékoli změny.
 </p>
 <p>
  Každých osm (8) hodin, musí nejméně dva (2) (Ale nejlépe tři (3)) vyškolení členové personálu Třídy D vstoupit do zadržovací oblasti aby – velice hlasitým, jasným hlasem – přečetli runy vyleptané do SCP-077 jednohlasně. Čtení musí provádět jednotlivci, kteří rozumí celému významu čtených run, kteří jsou schopni správně vyslovit celý nápis a kteří nejsou od SCP-077 vzdáleni více než 30 cm. Všichni zaměstnanci musí podstoupit jednotýdenní školení s lingvisty Nadace pro výslovnost, čtení a koučování dialektů. Minimum dvaceti (20) členů personálu Třídy D musí být vždy vyškoleno nebo absolvovat trénink; vyškolení členové personálu Třídy D jsou zproštěni terminace do doby jejich nahrazení. Lingvisté Nadace musí zůstat v pohotovosti pro případ nečekané změny run. Každá nová sada run musí být přepsána do fonetické angličtiny a co nejrychleji opatřena doslovnými a idiomatickými překlady; viz dokumenty 077-██████ přes ██████ pro archivované překlady.
 </p>
 <p>
  Nabídka jídelny pro Výzkumný Sektor-861 nesmí obsahovat žádné brambory nebo přísady na bázi brambor.
 </p>
 <p>
  <strong>
   Popis:
  </strong>
  SCP-077 vypadá jako horní část lidské lebky s vyrytými runami, každá je zaplněna neidentifikovatelnou černou pryskyřicí. Runy se mění každý lunární měsíc (definovaný úplňkem vycházejícím nad obzor v Irsku), stejně jako o zimním a letním slunovratu, jarní a podzimní rovnodennosti a kdykoliv dojde k částečnému, prstencovému nebo úplnému zatmění Slunce nebo Měsíce viditelné z Irska.
 </p>
 <p>
  Pokud nejsou tyto rytiny přečteny nahlas alespoň jednou během 24 hodin, oční důlky a nosní dutina SCP-077 vypustí SCP-077-1. SCP-077-1 je luminiscenční zelená pára, jejíž přesná povaha zůstává neurčena; je třeba poznamenat, že ačkoliv se SCP-077-1 chová jako normální plyn ve všech ostatních ohledech, zabírá pouze ty prostory, které jsou v "přímce viditelnosti" SCP-077 a neproudí do prostoru za SCP-077 pokud není omezeno.
 </p>
 <p>
  Neprůhledné nepropustné bariéry bez biologického obsahu mohou poskytnout dočasnou ochranu od SCP-077-1; nicméně pokusy na trvalé zadržení SCP-077 uvnitř neprůhledných nádob selhaly, kvůli schopnosti artefaktu vyprodukovat dostatečné množství SCP-077-1 k explozivnímu roztržení těchto nádob.
 </p>
 <p>
  Všechny biologické materiály (s očividnou výjimkou samotného SCP-077) které přijdou do kontaktu s SCP-077-1 se okamžitě změní na lepkavý, páchnoucí sliz; sliz byl identifikován jako plíseň bramborová (
  <em>
   Solanum tuberosum
  </em>
  ). Jeden (1) kubický centimetr SCP-077-1 změní více než osm set (800) gramů biologického materiálu.
 </p>
 <p>
  Čtení rytin SCP-077 má znatelné, i když přechodné, účinky na zdraví čtenářů. Tyto efekty zahrnují nevolnost, křeče, bolest hlavy, závratě, inkontinenci, horečku, kožní vyrážku, krvácení z nosu a fugu. Efekty se zintenzivňují s dobou mezi čteními a mohou být kumulativní u jedinců, kteří čtou rytiny příliš mnohokrát a/nebo příliš často. Čtenáři mají 60% šanci, že se u nich vytvoří alergie na brambory.
 </p>
 <p>
  <strong>
   Dodatek 077-01:
  </strong>
  <br/>
  Artefakt byl získán od █████ █████████ ve vesnici [VYMAZÁNO], Irsko. Místní obyvatelé postavili kolem artefaktu svatyni, kde se více než [VYMAZÁNO] účastníci zapojili do každonočního rituálu.
 </p>
 <p>
  Útržkovité historické dokumenty, získané ze zbytků vesnického kostela (viz archiv 077-1576) a knihovnu (viz archiv 077-1582), naznačují že artefakt existoval již v roce 1848, kdy je popsán velmi pozitivně—- včetně 'ochránce' a
  <span style="white-space: pre-wrap;">
   [
  </span>
  <a href="/scp-1689">
   VYMAZÁNO
  </a>
  <span style="white-space: pre-wrap;">
   ]
  </span>
  . V roce 1869 jsou však děsivé, rozhořčené a zahalené v eufemismu.
 </p>
</div>
