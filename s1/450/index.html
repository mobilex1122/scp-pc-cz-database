<div id="page-content">
 <div style="clear:both;">
 </div>
 <p>
  <strong>
   Objekt #
  </strong>
  : SCP-450
 </p>
 <p>
  <strong>
   Třída Objektu
  </strong>
  : Euclid
 </p>
 <p>
  <strong>
   Speciální Zadržovací Procedury
  </strong>
  : SCP-450 je po celý čas zamčené a zabezpečené, tedy až na měsíční údržbu a úklid, což je podrobněji popsáno níže. Kterýkoliv civilista nebo personál, jenž vstoupí do SCP-450 v jakoukoliv jinou dobu je považován za ztraceného, a žádné pokusy o záchranu se uskutečňovat nebudou.
 </p>
 <p>
  <strong>
   Popis
  </strong>
  : SCP-450 je ulička smrti v opuštěné ██████████ federální věznici v █████████, ██. Vzdálenost od vchodu k popravišti je přibližně 166,5 metrů. Složitý vzor,
  <a href="/all-they-want-is-the-blood">
   nakreslený lidskou krví
  </a>
  , je umístěn na zdi za elektrickým křeslem. Tento vzor se po určitém čase rozkládá kvůli přírodním podmínkám, a proto musí být často udržován.
 </p>
 <p>
  V této uličce sídlí jeden z mnoha nepřátelských přízračných subjektů. Přitahování pozornosti již zmíněných subjektů je vždy fatální a může se stát během následujících kritérií:
 </p>
 <ul>
  <li>
   Vstup do uličky jinak než přes hlavní dveře.
  </li>
  <li>
   Pohyb o vyšší rychlosti než 0.25 metrů za vteřinu.
  </li>
  <li>
   Zdržování se v uličce déle než 25 minut.
  </li>
  <li>
   Vstup do uličky vícekrát než jednou za den.
  </li>
  <li>
   Manipulace s elektronickým zařízením.
  </li>
  <li>
   Jakýkoliv zvuk hlasitější než 25 dB.
  </li>
 </ul>
 <p>
  Personálu, přidělenému k úklidu, je nařízeno chodit potichu středem hlavní chodby pomalým, ale stálým tempem. Při maximální opatrnosti trvá dojít k popravišti přibližně 11 minut, personál má jen 3 minuty na úklid a i tak jim zbude poměrně dost času na bezpečný odchod ze zařízení.
 </p>
 <p>
  Sluchové a vizuální halucinace (nevyjímaje přízračné hlasy, krvácející zdi a aktivity poltergeista) jsou považovány za normální.
  <a href="/but-when-they-opened-it-they-turned-and-swift">
   Pokud nenastanou, je to důvod k obavám
  </a>
  . Personálu je doporučeno nezkoumat žádné mrtvoly, nadpřirozené jevy nebo hnijící ostatky.
 </p>
</div>
