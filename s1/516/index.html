<div id="page-content">
 <div style="clear:both;">
 </div>
 <p>
  <strong>
   Objekt#:
  </strong>
  SCP-516
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-516 má být uskladněno v
  <a class="newpage" href="/reach-s-blueprint-folder">
   Zadržovacím Prostoru pro Anomální Vozidla
  </a>
  . Pravidelná údržba vozidla by měla být prováděna každých 14 dní. SCP-516 nesmí být zásobeno palivem a municí kromě kontrolovaného testování. Od Incidentu 516-1A nesmí být k SCP-516 přiřazen žádný zaměstnanec, který byl v minulosti členem armády.
 </p>
 <p>
  <strong>
   Popis:
  </strong>
  SCP-516 je standardní model tanku T-55. Záznamy ukazují, že byl sestaven v roce 19██ v ████████████ továrně v Kharkivu na Ukrajině a má za sebou období normální služby v ozbrojených silách ██████████. Vykazuje úroveň opotřebení, která odpovídá jeho stáří.
 </p>
 <p>
  Jediná část SCP-516, která vykazuje anomální vlastnosti je jeho hlavní zbraň (tankové dělo D10 ráže 100 mm), dále označovaná jako SCP-516-1. SCP-516-1 bylo sice během služby několikrát vyměněno, výměna ale neměla na SCP-516 žádný viditelný účinek. Zdá se, že anomální vlastnosti jsou spojené přímo se samotným SCP-516.
 </p>
 <p>
  Po nabití příslušnou 100 mm municí začne SCP-516 vykazovat omezený stupeň samostatnosti. Pokud se někdo pokusí poškodit SCP-516, tak ho SCP-516-1 zaměří a zaútočí na něj bez ohledu na to, jestli je v něm posádka. Nereaguje na hrozby, které jsou mimo jeho dosah, jako je letectvo. Anomální chování nastane pokud jedinec disponuje prostředky, které mu umožňují poškodit SCP-516; SCP-516-1 například nebude pálit na osobu, která se pokouší útočit na SCP-516 pěstmi.
 </p>
 <p>
  SCP-516-1 může být ovládáno ručně, ale samo si vybírá své cíle. Obecně pouze “dovolí” střelci pálit na neživé a biologické cíle, nebo na ozbrojené jedince. V těchto podmínkách bude střílet jako obyčejná zbraň svého druhu. Pokud cíl nesplňuje tyto podmínky (například pokud se jedná o neozbrojenou myslící bytost), tak se
  <a class="newpage" href="/talked-with-516">
   SCP-516-1 zasekne
  </a>
  . Pokusy o zabránění zaseknutí výměnou dílů selhaly.
 </p>
 <p>
  Vypadá to, že SCP-516 má velký zájem v neútočení na neozbrojené jedince, čehož dosahuje zablokováním střel z SCP-516-1. Když je SCP-516-1 ovládáno ručně, tak dává větší prioritu ochraně neozbrojených osob před eliminací ozbrojených cílů; zasekne se i při palbě mířené na skupinu lidí, přičemž ozbrojených je jen několik jedinců.
 </p>
 <p>
  Je důležité poznamenat, že žádná jiná zbraň SCP-516 nevykazuje tyto vlastnosti a zdá se být zcela obyčejná.
 </p>
 <p>
  SCP-516 se dostalo do pozornosti Nadace v roce 20██, když mělo být rozebráno na šrot. Z důvodu byrokratické chyby nebyla z SCP-516-1 odstraněna munice, což vedlo ke střelbě s ██ oběťmi. Následující vyšetřování ████████ vlády bylo zaznamenáno Nadačními pracovníky a SCP-516 bylo vzato do péče Nadace.
 </p>
 <p>
  <strong>
   Dodatek 516-1:
  </strong>
  Po Incidentu 516-1A bylo zváženo přeřazení SCP-516 do třídy Euclid kvůli předpokladu Dr. ██████, že je v jisté formě uvědomělé a vnímavé. Byly přijaty dodatečné bezpečnostní opatření pro zadržování SCP-516.
 </p>
 <p>
  <strong>
   Incident 516-1A synopsis:
  </strong>
  Během testování SCP-516 začalo SCP-516-1 pálit na skupinu neozbrojených lidí okamžitě po nabití municí, což vedlo ke smrti dvou pracovníků Třídy-D (D-505, D-596) a jednoho důstojníka Nadace, agenta ███████.
 </p>
 <p>
  Následné vyšetřování ukázalo, že jedna z obětí (D-596) získala status pracovníka Třídy-D po odsouzení za vlastizradu svojí rodné země, ████████████. D-596 byl na pozici seržanta v ozbrojených silách ████████████, ze kterých bylo SCP-516 původně získáno.
 </p>
 <p>
  V tuto chvíli nebyly nalezeny žádné další spojitosti mezi SCP-516 a D-596. Toto byl první případ útoku SCP-516 na neozbrojeného zaměstnance; je nařízeno další vyšetřování a zavedení bezpečnostních opatření.
 </p>
 <p>
  <strong>
   Dodatek 516-2:
  </strong>
  <a class="newpage" href="/scp-516-zaznam-testovani">
   SCP-516 Záznam testování
  </a>
 </p>
</div>
