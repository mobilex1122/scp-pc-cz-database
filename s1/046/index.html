<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-046
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Okolní pozemek SCP-046 byl zakoupen a ohraničen několika úrovněmi zabezpečení, jež zahrnují oplocení, barikády a smrtící pasti; spousta cedulí, které označují pozemek za soukromý, musí být vystavené tak, aby byly zřetelně viditelné. Oblast také musí být po celý čas vysoce střežená, aby se civilistům zamezil přístup k SCP-046. Všechen personál, který pracuje v okolí anebo uvnitř okruhu 50 km, musí podstoupit důkladnou lékařskou prohlídku, aby byla zaručena nepřítomnost jakýchkoliv potencionálně životu-ohrožujících nemocí; následně by mělo být vykonáno i vyšetření mentálního stavu k ujištění, že žádný z personálu, pracující v 50 km okruhu, není náchylný či nemá potencionální sklony k sebe poškozování nebo sebevraždě. Jakýkoliv zraněný personál musí být evakuován do nemocnice, která je mimo 50 km okruhu okolo SCP-046. Veškerá vegetace obklopující SCP-046 musí být zničena a všechna zvířata, pokoušející se o vstup k SCP-049, zahubena předtím, než se dostanou ke vnější hranici.
 </p>
 <p>
  Jakýkoliv personál vykazující neobvyklý zájem buď o SCP-046 nebo o cestování do regionu, který je v blízkosti SCP-046 musí projít lékařskými prohlídky, jak je detailně popsáno v předchozím odstavci. Jakékoliv modifikace těchto zadržovacích procedur musí být schváleny velitelstvím O5 před jejich přidáním do tohoto dokumentu. Kterýkoliv personál, jež se pokusí o modifikaci tohoto dokumentu bez příslušné autorizace bude degradován anebo bude přiřazen jinam.
 </p>
 <p>
  <strong>
   Popis:
  </strong>
  SCP-046 je dravá botanická masa, vyskytující se na jihozápadu Kentucky. SCP-046 je tvořeno ze dvou částí. SCP-046-1 je obrovská masa vegetativní hmoty, která je z velké většiny složena z květin pocházejících z místního regionu, jež zahrnuje
  <em>
   Quercus alba, Ilex aquifolium
  </em>
  a
  <em>
   Lonicera sempervirens,
  </em>
  i když se zde také vyskytuje několik výhonků skládajících se z jiných druhů rostlin. SCP-046-2 je zem, jež je v bezprostřední blízkosti SCP-046-1 a táhne se do zhruba kruhovité oblasti dvaceti metrů od vzdálenosti své základny. Tato oblast je primární výživou SCP-046. SCP-046 je schopné přilákat svoji kořist do vzdálenosti 50 km skrze halucinogenní prostředky; veškerá evakuace personálu by měla vést k tomu, aby se dostali pryč z okruhu a zabránili tak efektu SCP-046.
 </p>
 <p>
  Zvířata (lidi nevyjímaje) trpící potencionálně životu ohrožujícími zraněními či nemocemi anebo ti kteří jsou postiženi duševními poruchami, které vyvolávají sebedestruktivní sklony, cítí silné nutkání k přiblížení se k SCP-046-2 a lehnutí si tváří na zem na SCP-046-1. Jedinci, kteří v takovéto poloze leží jsou ihned napadnuti silnou kombinací saptrofních organismů a oportunistickými infekcemi, zahrnující několik kmenů odolných vůči meticilinu // Staphylococcus aureus// (MRSA), o němž je známo, že patří mezi masožravé bakterie; formu houbovitého sporu, který se podobá
  <em>
   Stachybotrys chartarum
  </em>
  , neboli “černé plísni“, která otráví organismus kořisti a způsobí paralýzu; a nakonec je kompletně zkonzumována dosud neznámým druhem hmyzu, který se vynoří z SCP-046-1 během poslední fáze krmení. U SCP-046 se zdá, že čerpá výživu skrze úplnou konzumaci napadených jedinců, zvláště větších savců jako jsou například lidé. Není známo, zda je SCP-046 schopné růstu; proto se musí dodržovat těchto několik kroků k tomu, aby bylo zajištěno, že je SCP-046 zbavena kořisti do té doby, dokud se nezjistí více informací o jeho schopnostech. Tyto snahy musí i zahrnovat zahubení jedinců před jejich příchodem k SCP-046 a zbavení se jejich těl v oddělené lokaci.
 </p>
 <p>
  <strong>
   Dodatek 046-A
  </strong>
  Probíhá vyšetřování potencionálních memetických efektů, které jsou způsobeny znalostí o SCP-046 kvůli jeho anomálním efektům, jež byly projevené reakcí určitého personálu vůči SCP-046. Přístup k dokumentu 046-07 je udělen pouze personálu úrovně 4 a výše.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    Dokument 046-07
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     Skrýt
    </a>
   </div>
   <div class="collapsible-block-content">
    <p>
     <strong>
      Objekt #:
     </strong>
     SCP-046
    </p>
    <p>
     <strong>
      Třída Objektu:
     </strong>
     Safe
    </p>
    <p>
     <strong>
      Speciální Zadržovací Procedury:
     </strong>
     Pozemek okolo SCP-046 musí být uzavřený, označený jako soukromý pozemek a obehnán několika vrstvami oplocení. Oblast nesmí být střežena více než deseti strážnými, i když je požadována minimální výzbroj. Přestože nejsou znalosti o efektech SCP-046 obecně známe, personál, který je sužován životu ohrožující nemocí může být vpuštěn do SCP-046-2 po vyšetření mentálního stavu týkající se tendencí k sebezničení. I personál třídy D, vybrán k terminaci, může být účinně vystaven SCP-046-2 k usnadnění tohoto procesu. Kvůli nedostatečné hrozbě vůči bezpečnosti Nadace můžou jedinci nezaměstnaní Nadací mít přístup k SCP-046, i když má Nadace, co se přístupu týče, jasnou prioritu.
    </p>
    <p>
     <strong>
      Popis:
     </strong>
     SCP-046 se skládá ze dvou částí. SCP-046-1 je oblast ve tvaru válce, který má průměr 5m, je 30m dlouhý a obsahuje několik druhů rostlin, jako například
     <em>
      Quericus alba
     </em>
     (Dub bílý),
     <em>
      Ilex aquifolium
     </em>
     (evropský keř cesmíny) a
     <em>
      Lonicera sempervirens
     </em>
     (Zimolez z Kentucky), i když má pár výhonků, které patří jiným rostlinám. V molekulárním složení rostlin nebyly nalezeny žádné anomální rysy. SCP-046-2 je paseka rozprostírající se zhruba 20 metrů okolo SCP-046-1.
    </p>
    <p>
     Anomální efekty SCP-046 se dotýkají zejména zvířat, včetně lidí, které ohrožuje chronická nebo oslabující nemoc či zranění. SCP-046 je často takovýmito jedinci navštěvováno; lidi tohoto typu hlásí nutkání k odcestování k lokaci, kde se SCP-046 nachází a často říkají, že je
     <br/>
     „navštívilo ve snech.“ Psychologické testy opakovaně ukazovaly na to, že takoví jedinci neměli dříve žádné ponětí ani o Nadaci nebo o specifických vlastnostech SCP-046. Ti, kteří toto nutkání pociťovali poznamenali, že se v té době nacházeli v 50 km okruhu okolo SCP-046; Má se za to, že je to vnější dosah nutkání k objektu.
    </p>
    <p>
     Jedinci, kteří k SCP-046 přišli a opakovaně popisovali sen ve kterém leželi nedaleko
     <br/>
     SCP-046-1 a odpočívali. Hned po vstupu do SCP-046-2 lidé, kteří trpěli chronickou bolestí nebo duševním traumatem, řekli, že jejich symptomy mizí a jsou doprovázeny pocitem klidu, relaxace a euforie. Ti, jenž si lehli před SCP-046-1 začali být obklopováni několika révami, které se podobaly šlahounům rostlin
     <em>
      Cynodon dactylon
     </em>
     , také známé jako bermudská tráva, následována vyrašením
     <em>
      C. dactylon
     </em>
     přes celé tělo. SCP-046 nemá žádné chorobné vlastnosti a jeho efekty se projevují pouze u těch, kteří jsou dobrovolně ochotní podrobit se těmto efektům.
    </p>
    <p>
     Jedinci vystavení SCP-046 jsou schopni stále komunikovat do té doby, než už nejsou v trávě vidět jejich těla. Všichni, kteří jsou efektům SCP-046 vystaveni, popisují pocity pohody, klidu a štěstí, že měli tu možnost umřít příjemně. Zdá se, že SCP-046 jedince, kteří byli vystaveni jeho efektům, plně rozkládá během dvou hodin a může i nemusí rozloženou tkáň použít jako zdroj potravy.
    </p>
    <p>
     <strong>
      Dodatek 046-1:
     </strong>
     SCP-046 bude překlasifikováno na Euclid a dokument o zadržovacích procedurách bude přepsán tak, aby ukazoval na predátorské chování SCP-046 podle příkazu od rady O5. Jakékoliv reference k „dobrovolným jedincům“ budou odstraněny. Popis bude přepsán tak, aby zdůraznil proměnlivou a smrtící povahu SCP-046 a také jeho potencionální riziko.
    </p>
    <p>
     <strong>
      Dodatek 046-2:
     </strong>
     <em>
      Nejsou žádné důkazy o tom, že by bylo SCP-046 „predátorské“ nebo, že by mělo touhu ublížit jakémukoliv stvoření, jenž by bylo neochotné se podrobit efektům SCP-046. Navrhuje se, aby byly zadržovací procedury vráceny do původního stavu a aby dobrovolný přístup k SCP-046 pokračoval. Žádní jedinci nejsou schopní se probourat skrze zabezpečení Nadace, pokud byli vystaveni SCP-046; proto není žádný důvod bránit těmto lidem k možnosti úlevy. Také není důvod k tomu považovat tuto entitu za nepřátelštější, než ve skutečnosti je i přesto, že je v Nadaci zvykem všechny zadržované objekty označit za nebezpečné. Některé věci musí být zadrženy prostě jen proto, že jsou zvláštní.
     </em>
     —Dr. Edward Carter, hlavní výzkumník, SCP-046
    </p>
    <p>
     <strong>
      Dodatek 046-3:
     </strong>
     Dr. Carter, ředitel výzkumu SCP-046, bude odstraněn ze své pozice a přeložen k projektu
     <a class="newpage" href="/scp-1250">
      SCP-1250
     </a>
     . Dodatek 046-1 je podporován příkazem od rady O5.
    </p>
   </div>
  </div>
 </div>
</div>
