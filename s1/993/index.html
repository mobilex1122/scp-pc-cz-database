<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="993.png" class="image" src="http://scp-wiki.wdfiles.com/local--files/scp-993/993.png" style="width:300px;"/>
  <div class="scp-image-caption" style="width:300px;">
   <p>
    Fotografie SCP-993 z epizody: "Bobblovo kuchyňské překvapení"
   </p>
  </div>
 </div>
 <p>
  <strong>
   Objekt #:
  </strong>
  SCP-993
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Všechna vysílání obsahující SCP-933 musí být přerušena dle protokolu Ypsilon-Beta 3 a zablokována pro veřejnost. Všechna přerušená vysílání musí být zaznamenána a archivována pro budoucí sledování. Všechny subjekty, které budou použity k sledování SCP-993 musí být mladší deseti let a po popsání epizody jim musí být podána dávka Amnestik třídy A.
 </p>
 <p>
  Sledování SCP-993 musí být autorizováno minimálně třemi zaměstnanci úrovně 4 a vyšší.
 </p>
 <p>
  <strong>
   Popis:
  </strong>
  SCP-993 je dětský televizní pořad "Klaun Bobble", který se začal vysílat ██/██/19██. Zdá se, že SCP-993 je vzdělávací pořad, jehož hlavní postava - Klaun Bobble objevující se v každé epizodě, učí diváky novým aktivitám. Zdá se, že program nemá žádné vedlejší postavy a umístění se mění každý díl.
 </p>
 <p>
  Anomální vlastnosti SCP-993 se projevují až po zhlédnutí. Jakákoliv osoba starší 10 let upadne při sledování pořadu do bezvědomí a probere se až po konci pořadu. Oběti nahlašují před upadnutím do bezvědomí bodavou bolest hlavy.
 </p>
 <p>
  Děti pod 10 let vypověděly, že SCP-993 je učí aktivitám, jako jsou např.: kanibalismus, vraždění, mučení, [DATA VYMAZÁNA]. Tyto aktivity se "zaryjí" do mysli subjektu. Opakované sledování pořadu s SCP-993 může způsobit permanentní psychotické a schizofrenické symptomy.
 </p>
 <p>
  Epizody SCP-993 byly pravidelně vysílány z neznámého zdroje až do ██/██/20██, kdy byla všechna vysílání úspěšně přerušena pomocí Protokolu Ypsilon-Beta 3 a zablokována pro veřejnost.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    Záznam epizod
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     Uzavřít záznam
    </a>
   </div>
   <div class="collapsible-block-content">
    <table class="wiki-content-table">
     <tr>
      <th>
       Název epizody
      </th>
      <th>
       Obsah
      </th>
     </tr>
     <tr>
      <td>
       'Bobblovo kuchyňské překvapení'
      </td>
      <td>
       Epizoda se odehrává v stereotypickém malém americkém městečku. V této epizodě Klaun Bobble unese jednoho z občanů města a vezme ho k sobě domů. Doma Klaun Bobble informuje diváka, jak připravit lidské maso a poté občana stáhne z kůže, vykuchá a uvaří.
      </td>
     </tr>
     <tr>
      <td>
       'Bobble ve velkém městě'
      </td>
      <td>
       Epizoda se odehrává v americkém městě pravděpodobně v New Yorku. V této epizodě Klaun Bobble učí diváka, jak nepozorovaně provozovat žhářství pomocí různých nástrojů, například lamp proti hmyzu. Na konci epizody Klaun Bobble zapálí velkou budovu a odejde. Hořící budova je zabírána zbylé tři minuty před koncem.
      </td>
     </tr>
     <tr>
      <td>
       'Bobblova tajná sobota'
      </td>
      <td>
       Epizoda se pravděpodobně odehrává v Londýně, protože lze v epizodě vidět Big Ben. Klaun Bobble většinu epizody pozoruje jednu ženu. Poté, co žena dorazí domů, ji Klaun Bobble napadne a ubodá jí velkým nožem na maso. Na konci epizody Klaun Bobble popisuje, jak zůstat nepovšimnutý v místech zaplněnými lidmi.
      </td>
     </tr>
     <tr>
      <td>
       'Bobble bude znát pravdu'
      </td>
      <td>
       Epizoda se odehrává ve Věznici pro válečné zajatce. V epizodě Klaun Bobble mučí vojáka a opakovaně se ho ptá na nesmyslné otázky. Časem voják podléhá svým zraněním. Klaun Bobble poté diváka učí, jak způsobit bolestivá, ale ne smrtelná zranění.
      </td>
     </tr>
     <tr>
      <td>
       'Bobble vás nenávidí'
      </td>
      <td>
       Epizodá se odehrává v prázdné místnosti. Klaun Bobble sedí na židli a naštvaně se dívá do kamery celých 30 minut.
      </td>
     </tr>
     <tr>
      <td>
       '[VULGARISMUS] SI [VULGARISMUS] SI [VULGARISMUS] SI'
      </td>
      <td>
       Epizoda se odehrává ve videoarchivu Oblasti-██, kde se nachází nahrávky SCP-993. V epizodě Bobble naštvaně popisuje několika SCP jak prolomit zadržení. Bobble poté vysvětluje různé metody zabití výzkumníku, kteří se podílejí na zadržení. Bobble se vyzná v jejich denních rutinách. Zajímavé je, že během epizody okolo Bobbla projde animovaná verze Dr. ████. V tu chvíli ukazovaly hodiny na stěně čas ██:██. Dr. ████ potvrdil, že touto dobou procházel okolo archivu SCP-993.
      </td>
     </tr>
    </table>
   </div>
  </div>
 </div>
</div>
