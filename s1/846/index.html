<div id="page-content">
 <div style="clear:both;">
 </div>
 <div class="scp-image-block block-right" style="width:250px;">
  <img alt="scprobot-new.jpg" class="image" src="http://scp-wiki.wdfiles.com/local--files/scp-846/scprobot-new.jpg" style="width:250px;"/>
  <div class="scp-image-caption" style="width:250px;">
   <p>
    SCP-846 v klidovém stavu.
   </p>
  </div>
 </div>
 <p>
  <strong>
   Objekt #:
  </strong>
  SCP-846
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-846 musí být drženo ve vyztuženém ocelovém sejfu, nacházejícím se ve Skladovací Jednotce █, v Oblasti-██. Zadržovací zóna SCP-846 musí být vždy hlídána třemi strážnými. Jakýkoliv neoprávněný personál pokoušející se vstoupit do zadržovací zóny SCP-846, bude odveden a vyslýchán bezpečnostní jednotkou Oblasti.
 </p>
 <p>
  Aktivace SCP-846 musí být schválena nejméně třemi zaměstnanci Úrovně 4. Jakékoliv testy s SCP-846 musí být provedeny ve střelnici oblasti.
 </p>
 <p>
  <strong>
   Popis:
  </strong>
  SCP-846 je plastová hračka robota o výšce dvacet centimetrů a šířce pět centimetrů. Na pravé noze SCP-846 se nachází nápis "Robo-Kluk® (Nyní s funkcí hlasových příkazů), od Dr. Wondertainmenta!" Malé kousky chybějící barvy a škrábance naznačují, že SCP-846 je přibližně deset let staré, ačkoliv snaha o získání odpovědi od SCP-846 byla marná. (viz Rozhovor 846-1)
 </p>
 <p>
  SCP-846 se ovládá za pomocí malého ovladače obsahujícího pouze tlačítko "Vypnout/Zapnout" a tlačítko "Mluvit" s malým mikrofonem. SCP-846 je aktivováno za pomocí tlačítka "Vypnout/Zapnout" a za pomocí tlačítka "Mluvit" je schopno verbální komunikace. SCP-846 se zdá být mistrně naprogramováno, pokud není myslící, a dokáže odpovědět na téměř jakoukoliv otázku.
 </p>
 <p>
  SCP-846 sám sebe označuje jako "Robo-Kluk" a tvrdí, že obsahuje až tři sta padesát "Robo-Vylepšení". Když je požádán o použití jednoho z vylepšení, torzo SCP-846 se otevře a ven se vysune jedno z vylepšení, které poté použije. Vnitřek SCP-846 se zdá být pokaždé, když vytahuje nové vylepšení, jiný. SCP-846 nejspíše nemůže použít žádné z vylepšení bez toho, aby k tomu byl vyzván.
  <br/>
  <span style="color: transparent">
   Odsud to překládal H3G1
  </span>
  <br/>
  SCP-846 tvrdí, že kromě jiného se v jeho vlastnictví nachází:
 </p>
 <ul>
  <li>
   'Ohnivý Vrták' (Testováno, odpovídá plamenometu.)
  </li>
  <li>
   'Energetický Laser' (Testováno, odpovídá pistoli.)
  </li>
  <li>
   'Vybuchující Paprsek' (Testováno, odpovídá raketometu.)
  </li>
  <li>
   'Melt-o-Tron 5000' (Testováno, na subjekt byla vypuštěna kyselina.)
  </li>
  <li>
   'Ultra Plasmová Puška' (Testováno, odpovídá útočné pušce.)
  </li>
  <li>
   'Vodní Kanón (Testováno, odpovídá vodní pistoli pro děti.)
  </li>
  <li>
   'Sprej na Hmyz' (Testováno, bylo vypuštěno množství neidentifikovaných organismů, které zkonzumovali dřevěný cíl.)
  </li>
  <li>
   'Paprsková Zbraň' (Testováno, byl vypuštěn proud gama záření.)
  </li>
  <li>
   'Atomový Granát' (Testování striktně zakázáno.)
  </li>
 </ul>
 <p>
  <strong>
   Historie:
  </strong>
  SCP-846 se dostalo do zadržení poté, co bylo do [VYMAZÁNO], krycí společnosti SCP Nadace, přineseno neznámou osobou. Na štítku balíčku bylo napsáno 'VESELÉ VÁNOCE'. Poté, co přítomní agenti objevili neobvyklé vlastnosti SCP-846, informovali o nich jejich nadřízené. Následkem čehož bylo SCP-846 zadrženo Nadací.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    Rozhovor 846-1
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     Zavřít Rozhovor
    </a>
   </div>
   <div class="collapsible-block-content">
    <p>
     <strong>
      Dotazovaný:
     </strong>
     SCP-846
    </p>
    <p>
     <strong>
      Dotazující:
     </strong>
     Dr. ███████
    </p>
    <blockquote>
     <p>
      <strong>
       &lt;Začátek Záznamu&gt;
      </strong>
     </p>
     <p>
      (Dr. ███████ aktivuje SCP-846.)
     </p>
     <p>
      <strong>
       SCP-846:
      </strong>
      DĚKUJI VÁM ZA ZAKOUPENÍ VAŠEHO JEDINEČNÉHO ROBO-KLUKA VYTVOŘENÉHO DR. WONDERTAINMENTEM. NEBUDE-LI S ROBO-KLUKEM ZACHÁZENO V SOULADU S PŘÍSLUŠNÝMI INSTRUKCEMI PRODUKTU, MOHOU TYTO AKCE VYÚSTIT V JEHO NEPŘEDVÍDATELNÉ CHOVÁNÍ. DR. WONDERTAINMENT NENÍ NIJAK ZODPOVĚDNÝ ZA ŽÁDNÉ POŠKOZENÍ, ZNIČENÍ, ČI ZTRÁTU MOVITÉHO, ČI NEMOVITÉHO MAJETKU, NEBO VŠE OD MENŠÍHO ZRANĚNÍ OPERÁTORA, ČI JINÉ FYZICKÉ OSOBY, AŽ PO SMRT VČETNĚ, COŽ MŮŽE BÝT NÁSLEDKEM UŽITÍ FUNKCÍ ROBO-KLUKA. JAKOUKOLI INTERAKCÍ S ROBO-KLUKEM A TÍM, ŽE PĚT SEKUND PO UKONČENÍ TOHOTO UPOZORNĚNÍ ZŮSTANETE V BLÍZKOSTI ROBO-KLUKA, VYJADŘUJETE SVŮJ SOUHLAS S PODMÍNKAMI VYJÁDŘENÝMI TÍMTO UPOZORNĚNÍM, JEŽ MŮŽE BÝT V BUDOUCNOSTI PO I PŘED SOUHLASEM OPAKOVANĚ DOPLŇOVÁNO DR. WONDERTAINMENTEM A TAKTÉŽ POTVRZUJETE, ŽE BUDETE DR. WONDERTAINMENTA A OSOBY PŘIDRUŽENÉ K DR. WONDERTAINMENTOVI STRANIT VŠEM PŘÍPADNÝM NÁSLEDKŮM A ZTRÁTÁM SOVISEJÍCÍM S UŽITÍM ROBO-KLUKA. DR. WONDERTAINMENT SI VYDRŽUJE VEŠKERÁ PRÁVA A OPRÁVNĚNÍ, KTERÁ ZAHRNUJÍ, AVŠAK NEJSOU LIMITOVÁNA NA DUŠEVNÍ VLASTNICKÁ PRÁVA NA 'ROBO-KLUKA', 'ROBO-KÁMOŠE', 'ROBO-VYLEPŠENÍ' A VEŠKERÉ PATENTY, OCHRANNÉ ZNÁMKY, AUTORSKÁ PRÁVA A DALŠÍ SUBJEKTY SPADAJÍCÍ POD DUŠEVNÍ VLASTNICTVÍ, JAKOŽTO I TY, JEŽ ZDE NEBYLY ZMÍNĚNY A JSOU ZAHRNUTY A ZTĚLESNĚNY UVNITŘ VÝŠE ZMÍNĚNÉHO. ZDRAVÍM, ROBO-KÁMO.
     </p>
     <p>
      <strong>
       Dr. ███████:
      </strong>
      Zdravím, SCP-846. Jak se máš?
     </p>
     <p>
      <strong>
       SCP-846:
      </strong>
      ROBO-KLUK JE FUNKČNÍ V PLNÉM ROZSAHU, ROBO-KÁMO.
     </p>
     <p>
      <strong>
       Dr. ███████:
      </strong>
      To je skvělé. Jen bych se tě rád zeptal na pár otázek, SCP-846. Kde jsi byl vytvořen?
     </p>
     <p>
      <strong>
       SCP-846:
      </strong>
      ROBO-KLUK JE DUŠEVNÍM VLASTNICTVÍM DR. WONDERTAINMENTA.
     </p>
     <p>
      <strong>
       Dr. ███████:
      </strong>
      Dobrá. Kdy jsi byl vytvořen?
     </p>
     <p>
      <strong>
       SCP-846:
      </strong>
      ROBO-KLUK JE DUŠEVNÍM VLASTNICTVÍM DR. WONDERTAINMENTA.
     </p>
     <p>
      <strong>
       Dr. ███████:
      </strong>
      (Povzdech) Fajn, SCP-846 -
     </p>
     <p>
      <strong>
       SCP-846:
      </strong>
      TATO JEDNOTKA BYLA OZNAČENA JAKO ROBO-KLUK. PROSÍM, REFERUJTE DÁLE NA ROBO-KLUKA JAKO NA ROBO-KLUKA.
     </p>
     <p>
      <strong>
       Dr. ███████:
      </strong>
      Ne. Prosím, řekni mi něco o sobě, SCP-846.
     </p>
     <p>
      <strong>
       SCP-846:
      </strong>
      TATO VERZE ROBO-KLUKA JE VYBAVENA VÍCE NEŽ STOVKOU NOVÝCH ROBO-VYLEPŠENÍ A ROBO-FUNKCEMI, MEZI KTERÉ PATŘÍ 'HLASOVÉ FUNKCE', 'MOCNÝ ÚDER' A 'ROBO-TANEC'. ROBO-KLUK NYNÍ DEMONSTRUJE ROBO-TANEC.
     </p>
     <p>
      <strong>
       Dr. ███████:
      </strong>
      Ne, děkuji, SCP-846, ale rád bych -
     </p>
     <p>
      (V tuto chvíli SCP-846 započne 'Robo-Tanec', který trvá dvacet tři minut. SCP-846 během této doby ignoruje veškeré otázky.)
     </p>
     <p>
      <strong>
       Dr. ███████:
      </strong>
      Už jsi skončil?
     </p>
     <p>
      <strong>
       SCP-846:
      </strong>
      ROBO-TANEC JE NYNÍ DOKONČEN, ROBO-KÁMO.
     </p>
     <p>
      <strong>
       Dr. ███████:
      </strong>
      Jakým způsobem se dostáváš k tak rozsáhlému zbraňovému arzenálu, SCP-846? Není možné, aby se do tebe celý vešel.
     </p>
     <p>
      <strong>
       SCP-846:
      </strong>
      ROBO-KLUK JE VYBAVEN 'PROSTOROVOU ÚPRAVOU INTERIÉRU', NOVOU INOVATIVNÍ ROBO-FUNKCÍ OD DR. WONDERTAINMENTA.
     </p>
     <p>
      <strong>
       Dr. ███████:
      </strong>
      Zajímavé. Jakým způsobem odpovídáš na mé otázky, byl jsi k tomu naprogramován?
     </p>
     <p>
      <strong>
       SCP-846:
      </strong>
      ROBO-KLUK JE DUŠEVNÍM VLASTNICTVÍM DR. WONDERTAINMENTA.
     </p>
     <p>
      <strong>
       Dr. ███████:
      </strong>
      SCP-846, řekni mi, jakým způsobem jsi schopný odpovídat na mé otázky.
     </p>
     <p>
      <strong>
       SCP-846:
      </strong>
      NEZASTRAŠUJTE ROBO-KLUKA.
     </p>
     <p>
      <strong>
       &lt;Konec Záznamu&gt;
      </strong>
     </p>
    </blockquote>
   </div>
  </div>
 </div>
</div>
