<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-029
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-029 by mělo být uchováváno v uzavřené komoře Třídy 5. Přístup k jakémukoli materiálu by měl být omezen. Komotu je nutné uzavřít za třemi vzduchotěsnými uzávěry, aby se zabránilo úniku. Po Incidentu 029-34a by SCP-029 již nemělo být krmeno, jelikož očividně nepotřebuje jídlo, aby zůstalo naživu. Tři členové stráže musí neustále hlídat celu a dva chodbu.
 </p>
 <p>
  Na stěnách komory by měly být instalovány a trvale zapnuty reflektory. Jednou za měsíc by měla být komora vyčištěna a zkontrolována kvůli defektům.
 </p>
 <p>
  Za žádných okolností se nesmí SCP-029 setkat s muži. Muži, kteří se setkají s SCP-029, nesmí být zaměstnanci s úrovní prověření 3 a vyšší. Po výslechu bude následovat jejich terminace.
 </p>
 <p>
  SCP-029 požádalo o:
 </p>
 <ul>
  <li>
   Postel (Zamítnuto)
  </li>
  <li>
   Deku (Zamítnuto)
  </li>
  <li>
   Knihy (Zamítnuto)
  </li>
  <li>
   Oblečení (Zamítnuto)
  </li>
 </ul>
 <p>
  <em>
   To je směšné! Dívka nemůže mít ani oblečení? Nejsme zvířata, ať se zahalí!
  </em>
  -Dr. Ericka Bodeenová
 </p>
 <p>
  <em>
   Doktorko Bodeenová, bylo vám dovoleno dodat oblečení SCP-029.
  </em>
  -Dr. Lightová
 </p>
 <p>
  Na základě incidentu 029-53b si kdokoli, s potenciálním přístupem k SCP-029, musí nejprve prohlédnout Záznam 029-Bodeen jako připomínku možných hrozeb při práci s objekty SCP, zejména pak s SCP-029.
 </p>
 <p>
  <strong>
   Popis:
  </strong>
  SCP-029 vypadá jako indická dívka s asijskými rysy. Zdá se, že trpí Alopecií. 80% kůže má zcela černou barvu, zatímco zbytek kůže postrádá melanin a její stav hraničí s albinismem. Oči jsou také černé.
 </p>
 <p>
  SCP-029 má velký sklon k zabíjení a ukázalo úžasnou schopnost používat jakýkoliv předmět jako zbraň. Má také silnou averzi k tryskající krvi, z toho důvodu raději svoje oběti škrtí. Obratnost a reakční rychlost SCP-029 jsou čtyřnásobné v porovnání s průměrným člověkem. SCP-029 je také velmi odolné vůči poškození jakéhokoliv druhu. Obě tyto nadlidské schopnosti jsou značně zmenšeny v přítomnosti jasného nebo přímého světla, přirozeného, či umělého. Kromě toho se muži v blízkosti SCP-029 stávají oddanými služebníky. Začnou vykazovat silnou touhu zabíjet nebo dokonce zemřít pro SCP-029.
 </p>
 <p>
  SCP-029 se označuje jako ████████, což lze hrubě přeložit jako "Dcera Temnoty" nebo "Dcera Stínů". Rozhovor s SCP-029 se ukázal jako obtížný kvůli neustálým pokusům SCP-029 zabít nebo si podmanit každého, s kým mluví. Během let strávených v zajetí se tmavé skvrny na kůži zvětšily.
 </p>
 <p>
  SCP-029 bylo poprvé objeveno Nadací díky agentu pracujícím v indických vesnicích. Pátrání jej dovedlo k malé sektě lidí ve službách Dcery, kteří se označovali jako "Rváči". Několika týdenní vyšetřování potvrdilo, že členové sekty věří, že přicházejí poslední roky "Kali Yuga" a obětováním miliónu životů Dceři Temnoty budou moci povolat svou bohyni a zapříčinit konec světa. Tvrdili také, že přípustné jsou pouze ty oběti, které byly uškrceny. Vyšetřování dovedlo agenta k jejich opevnění v horách, kde našel SCP-029. Díky smrti výše zmíněného agenta [DATA VYMAZÁNA], se povedlo zadržet SCP-029.
 </p>
 <p>
  <strong>
   Dodatek:
  </strong>
  Po 7 letech v zajetí začalo SCP-029 vykazovat anomální růst oblastí kůže s černou pigmentací. Když byla na tuto skutečnost dotázána, odvětila, že "její následovníci jsou opět v pohybu". Vyšetřování zavedlo agenty Nadace ke skupince "Rváčů", kteří unikli první razii. Všichni následovníci Dcery Temnot museli být na určitém místě v jeden z jejich posvátných dnů. Toho bylo využito při provedení leteckého náletu. Když padla první bomba, SCP-029 se probudilo a začalo zoufale křičet. SCP-029 křičelo další čtyři hodiny, zvracelo a házelo sebou, protože jsme "zabíjeli jeho lidi." Po provedení výše zmíněné události se růst černé pigmentace zcela zastavil. Po tomto incidentu SCP-029 zdvojnásobilo četnost svých pokusů o útěk.
  <a class="newpage" href="/scp-2820">
   SCP-2820
  </a>
  bylo navrhnuto jako možná forma neutralizace, pokud by se situace zhoršila.
 </p>
</div>
