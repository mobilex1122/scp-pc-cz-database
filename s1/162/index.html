<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp162.jpg" class="image" src="http://scp-cs.wdfiles.com/local--files/scp-162/scp162.jpg" style="width:300px;"/>
  <div class="scp-image-caption" style="width:300px;">
   <p>
    SCP-162 ve své zadržovací místnosti.
   </p>
  </div>
 </div>
 <p>
  <strong>
   Objekt #:
  </strong>
  SCP-162
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-162 musí být neustále drženo v ocelovém kontejneru. Jakékoliv zacházení musí být prováděno za pomocí tlustých rukavic z ocelových plátů a těžkého tělního brnění. Veškerý personál pokoušející se dotknout SCP-162 bez řádné ochrany, nebo jednající nepředvídatelně či nezodpovědně bude okamžitě odstraněn ze zadržovací oblasti. Všechen personál musí po dobu dvou týdnů po interakci s SCP-162 podstupovat mentální testování.
 </p>
 <p>
  <strong>
   Popis:
  </strong>
  SCP-162 je masa rybářských háčků, udic, jehel, nůžek a dalších ostrých předmětů ve tvaru podobnému kouli o šířce přibližně 2.4 m a výšce 2.1 m. Subjekty v okolí SCP-162 hlásí že jsou k objektu přitahováni a mají potřebu se jej dotknout. Tato potřeba může přetrvávat i několik týdnů po uzření předmětu a může přejít i v obsesi. "Chtíč" roste spolu s trváním pozorování SCP-162 a subjekty se začnou chovat násilně vůči všem jež se je snaží zastavit, nebo je odstranit z místnosti s SCP-162.
 </p>
 <p>
  Dotknutí se SCP-162 okamžitě skončí tím, že se několik háčků přichytí do kůže subjektu. Tento zážitek je extrémně bolestivý, mnohem více než u normálních rybářských háčků. Pohyb či pokus o únik zachytí subjekt více a nejčastěji končí úplným zachycením subjektu na povrchu SCP-162. Subjekt začne krvácet a po delší době zemře na vykrvácení. Subjekty jejichž kůže je neproniknutelná háčky SCP-162, jako např.
  <a class="newpage" href="/scp-1063">
   SCP-1063
  </a>
  se ukázaly jako imunní vůči kompulzivním efektům SCP-162.
 </p>
 <p>
  Pokusy o odstranění subjektu z SCP-162 končí zachycením dalších subjektů, nebo hrozivými zraněními subjektu. Subjekty často střídají "fáze" vyjadřování extrémní bolesti a žádání o pomoc, s vyjadřováním radosti a žádáním o ponechání na pokoji, dokonce se občas pokouší o zachycení personálu jež se je pokouší zachránit. Aktivace
  <a class="newpage" href="/scp-1114">
   SCP-1114
  </a>
  v blízkosti SCP-162 se ukázala jako efektivní způsob osvobození subjektu z pasti, avšak kompulzivní efekt SCP-162 stále přetrvává.
 </p>
</div>
