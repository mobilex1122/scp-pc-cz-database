<div id="page-content">
 <div style="clear:both;">
 </div>
 <div class="scp-image-block block-right" style="width:400px;">
  <img alt="332" class="image" src="http://scp-wiki.wdfiles.com/local--files/scp-332/332" style="width:400px;"/>
  <div class="scp-image-caption" style="width:400px;">
   <p>
    Fotografie SCP-332 pořízená před Incidentem 332-A. Identita muže stojícího v pozadí snímku je neznámá.
   </p>
  </div>
 </div>
 <p>
  <strong>
   Objekt #:
  </strong>
  SCP-332
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Pozorovací Stanice 55-b byla postavena, aby monitorovala a studovala SCP-332. Plot navržený tak, aby zadržel stacionární efekt SCP-332, byl odstraněn a nahrazen výzkumnou stanicí s cílem pozorování SCP-332 ve strnulém stavu.
 </p>
 <p>
  Když se SCP-332 aktivuje, veškerý personál musí monitorovat délku a intenzitu zvuku, který SCP-332 vytváří, ze zvukotěsných pozorovacích oblastí, dokud SCP-332 opět nepřejde do stavu strnulosti. Ovlivněné civilní osoby budou zajištěny na dobu neurčitou za použití krycího příběhu o infekční nákaze.
 </p>
 <p>
  <a href="/scp-1833">
   SCP-1833
  </a>
  je neustále pozorováno kvůli možným změnám.
 </p>
 <p>
  <strong>
   Popis:
  </strong>
  SCP-332 je pochodová kapela třídy roku 1976, Střední školy Kirka Lonwooda, nacházející se ve městě [VYMAZÁNO]. Kapela sestává ze 30 humanoidů označených SCP-332-1 až -30. Všech 30 instancí SCP-332 nosí uniformy z roku 1976 a hraje na nástroje vytvořené před rokem 1976. Na každém hudebním nástroji je možné nalézt nápis "Syncope Symphony".
 </p>
 <p>
  Instance SCP-332 nevykazují známky normálního lidského chování. Namísto toho stojí v pozoru uprostřed bývalého fotbalového hřiště Střední školy Kirka Lonwooda. Občasně je možné vidět, jak se některá z instancí SCP-332 chvěje, jakoby tlačila proti jakési neviditelné síle. Krátce poté se však vždy navrátí do původního stavu. Důvod tohoto chování je neznámý. Žádná instance SCP-332 se doposud nepokusila s Nadačním personálem komunikovat. Instance SCP-332 necítí hlad, bolest, ani netrpí vystavení přírodním podmínkám. Na stejném místě stojí již více, než 30 let.
 </p>
 <p>
  Každých 48 hodin přejde SCP-332 do aktivního stavu. Zatímco je aktivní, předvádí SCP-332 pochodovou rutinu. Hudba, která při tom hraje, se vždy liší, ale sestává primárně z populárních skladeb mezi lety 1967-1976. Zvuky vydávané SCP-332 mají konzistentní hlasitost po celé aktivní zóně, přičemž zvuk rychle degraduje mimo tuto zónu.
 </p>
 <p>
  Pokud subjekt uslyší hudbu hranou SCP-332, pokusí se nalézt hudební nástroj a přidat se k SCP-332. Takto ovlivněné subjekty (dále označované, jako SCP-332-B) začnou trpět návaly úzkosti, pokud nebudou schopny do 10 minut od vystavení nalézt žádný hudební nástroj. Pokud subjekt nebude schopen do 10 minut nalézt vhodný nástroj, přidá se ke kapele a začne napodobovat hraní na hudební nástroj, včetně pokusů o napodobení hudebního nástroje svým hlasem. Instance SCP-332-B, které se k SCP-332 přidají, budou hrát dokud neupadnou do bezvědomí z vyčerpání nebo hladu, načež jsou ušlapány dalšími instancemi SCP-332-B a SCP-332. Za každých deset instancí SCP-332-B, které se k SCP-332 přidají, se ovlivněná oblast rozšíří o 300 metrů. Rádius tohoto efektu se bude rozšiřovat, dokud nebudou všechny instance SCP-332-B terminovány, nebo znehybněny. Poté se SCP-332 navrátí do stavu strnulosti.
 </p>
 <p>
  SCP-332 bylo zadrženo po událostech Incidentu 332-A, během něhož se SCP-332 poprvé aktivovalo. V době mezi aktivací a zadržením Nadačními agenty, skončil Incident 332-A smrtí 40% zaměstnanců a studentů Střední školy Kirka Lonwooda. Škola byla uzavřena s pomocí krycího příběhu o požáru. Studentům, místním obyvatelům a přeživším byla podána amnestika Třídy-B. SCP-332 bylo úspěšně zadrženo dne 19/7/1976 a bylo klasifikováno, jako Třída Euclid.
 </p>
 <p>
  <strong>
   Dodatek 332-B:
  </strong>
  Přepis Incidentu 332-A.
 </p>
 <p>
  Během úklidu, jež nastal po zadržení SCP-332, byla objevena 16mm kamera pod oknem prvního patra Střední školy Kirka Lonwooda. Přepis tohoto videa, přestože velmi poškozeného, je jediným záznamem o Incidentu 332-A.
 </p>
 <div class="collapsible-block">
  <div class="collapsible-block-folded">
   <a class="collapsible-block-link" href="javascript:;">
    &lt;ZAČÁTEK ZÁZNAMU&gt;
   </a>
  </div>
  <div class="collapsible-block-unfolded" style="display:none">
   <div class="collapsible-block-unfolded-link">
    <a class="collapsible-block-link" href="javascript:;">
     &lt;KONEC ZÁZNAMU&gt;
    </a>
   </div>
   <div class="collapsible-block-content">
    <blockquote>
     <p>
      <strong>
       &lt;0:00-0:10&gt;
      </strong>
      Kamera nahrává směrem z velkého okna, pravděpodobně v přední kanceláři školy. Několik členů SCP-332 je vidět, jak si připravují nástroje na hřišti. Nahrávce chybí zvuk.
     </p>
     <p>
      <strong>
       &lt;0:10-1:34&gt;
      </strong>
      Kamera se otáčí na neznámou ženu #1. Zdá se, že kameraman s ní mluví, přestože není slyšet žádný zvuk. Jedna instance SCP-332, která hraje na klarinet, je vidět jak přechází v pozadí.
     </p>
     <p>
      <strong>
       &lt;1:34-4:55&gt;
      </strong>
      Sekce nahrávky je poškozená. Žádný identifikovatelný obsah.
     </p>
     <p>
      <strong>
       &lt;4:55-5:00&gt;
      </strong>
      Obraz a zvuk se na chvíli vrací a ozývá se hlas, který zřejmě patří neznámé ženě #1, která poznamenává, že uniforma jednoho z členů kapely je zvláštní, ovšem nespecifikuje, co je na ní zvláštní.
     </p>
     <p>
      <strong>
       &lt;5:00-6:02&gt;
      </strong>
      Statika.
     </p>
     <p>
      <strong>
       &lt;6:02-8:04&gt;
      </strong>
      Obraz a zvuk se vrací s lepší kvalitou. Kameraman mluví s neznámou ženou #1. Neznámá žena #2 je slyšet mimo záběr na 7:09, jak mluví o dodavateli hudebních nástrojů, známém, jako "Syncope Symphony" a tvrdí, že o něm nebyla schopna nic nalézt. Neznámý muž #1, rovněž v pozadí, ji ujišťuje, že záležitost vyšetří někdy později.
     </p>
     <p>
      <strong>
       &lt;8:04-16:22&gt;
      </strong>
      Zvuk je opět nepřítomný. Kamera je namířená na hřiště a SCP-332 začíná hrát. Kolem 11:00 je vidět, že několik osob v obecenstvu začíná vykazovat známky úzkosti. Kolem 11:30 sebou kamera trhne a je upuštěna na podlahu. Několik osob, včetně kameramana a neznámé ženy #2, se pohybuje po místnosti ve stavu úzkosti. V 11:45 vstupuje SCP-332 do aktivního stavu. Neznámá žena #1 opouští kancelář a vychází ven kolem 16:00.
     </p>
     <p>
      <strong>
       &lt;16:22-18:45&gt;
      </strong>
      Statika.
     </p>
     <p>
      <strong>
       &lt;18:45-19:00&gt;
      </strong>
      Kamera je zvednuta ze země a otáčí se po místnosti. Na záběru je vidět několik mrtvých lidí, včetně původního kameramana. Kamera se krátce natočí k oknu, kde SCP-332 stále hraje. Nahrávka končí na 19:00
     </p>
    </blockquote>
   </div>
  </div>
 </div>
</div>
