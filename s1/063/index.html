<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-063
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-063 musí být neustále uloženo v osobní koupelně Dr. ████, která se nachází v personálních prostorách Oblasti-19. Objekt musí být správně použit alespoň jednou za 24 hodin nebo začne vyzařovat neznámé specifické záření, které vede k tomu, že předměty a materiál v okruhu 0,6m jsou pomalu pokřivovány a nakonec se rozpadnou na jemný prach. Působení záření na živé subjekty nebylo otestováno.
 </p>
 <p>
  <strong>
   Popis:
  </strong>
  SCP-063 vypadá jako běžný zubní kartáček. Jsou na něm napsána slova "Nejlepší Kartáek Na Zuby Na Světě". Slovo "kartáček" je napsáno nesprávně, jestli to byl záměr nebo náhoda není známo. SCP-063 má schopnost bez námahy se dostat přes všechny mrtvé nebo anorganické látky, pravděpodobně díky svým štětinám. Hmota po kontaktu se štětinami však není oddělena, jako například nožem, ale zcela vyloučená z existence, přičemž nezanechává žádné stopy. Tato anomálie připomíná
  <a class="newpage" href="/scp-2207">
   SCP-2207
  </a>
  , což naznačuje, že dvě SCP sdílejí spojení nebo byly vytvořeny stejnou entitou, či entitami. Testování odhalilo, že při použití na zuby se ničivé vlastnosti SCP-063 neprojevují, a navíc jsou zuby po použití dokonale čisté. Navzdory očekávání laboratorní analýza ukázala, že SCP-063 je vyrobeno z běžného plastu.
 </p>
 <p>
  <strong>
   Dodatek:
  </strong>
  SCP-063 původně patřil zloději jménem █████████, jenž žil v St.Petersburgu, kde využíval schopností SCP-063 pro vykrádání trezorů. Při výslechu, subjekt tvrdil, že předmět jednoho dne prostě našel. Dotazování na předmět pokračovalo, dokud si subjekt nevzal život. Proč tak učinil není známo.
 </p>
</div>
