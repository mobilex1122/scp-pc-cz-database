<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp-blank.png" class="image" src="http://scp-cs.wdfiles.com/local--files/scp-231/scp-blank.png" style="width:300px;"/>
  <div class="scp-image-caption" style="width:300px;">
   <p>
    Obrázek odstraněn na příkaz O5-██
   </p>
  </div>
 </div>
 <p>
  <span style="font-size:0%;">
   pečetí sedm a prstenů dále, i manželek sedm pro šarlatového krále.
  </span>
  <br/>
  <strong>
   Objekt #:
  </strong>
  SCP-231-7 (viz Dodatek ohledně: SCP-231-1 až SCP-231-6)
  <span style="font-size:0%;">
   u rodného lože stojí, bláhové i moudré jsou, děs přinese až narodí se, křičí do nebesou
  </span>
 </p>
 <p>
  <strong>
   Třída Objektu:
  </strong>
  Keter
  <span style="font-size:0%;">
   vyhlížejí důvěřivci, čekají na Krále, světlo louče osvěcuje příchod jejich ráje.
  </span>
 </p>
 <p>
  <strong>
   Požadavky Oblasti a Personálu:
  </strong>
  Na speciální příkaz od O5-██ musí být následující dodatek připnut na začátku složky SCP-231-7.
  <br/>
  <span style="font-size:0%;">
   drak jen čeká ve stínech a dechem pálí zem, hrdina meč brousí rychle, utká se se zlem.
  </span>
  <br/>
  Veškerý personál přiřazený k SCP-231-7 musí jednou měsíčně podstoupit psychologické poradenství po dvou měsících v oblasti. SCP-231-7 musí být drženo v neveřejné lokaci. Všechen personál přiřazený k SCP-231 musí být transportován na místo se zavázanýma očima z Oblasti-19 ne méně než sedmi rozdílnými způsoby dopravy, včetně vzdušné dopravy, automobilu, podzemního tunelu a ████████████. Sundání pásky během transportního procesu je důvod pro okamžitou terminaci.
  <br/>
  <span style="font-size:0%;">
   princezna však ve věži, zraku jejich skrytá, Ženich je však odhodlán a cesta jej již vítá.
  </span>
  <br/>
  Personál přiřazený k SCP-231-7 musí projít podrobným psychologickým testováním, než je jim povolen vstup do oblasti. Jedinci musí dosáhnou alespoň 72 bodů při Milgramově testu poslušnosti, být svobodní, nemít děti a nesmí vyjádřit nic jiného, než naprostou loajalitu Nadaci. Normální psychologické testovací procedury se smí zanedbat, dokud má dotyčný zaměstnanec Třídy D mentální kapacitu k provedení Procedury 110-Montauk podle potřeby.
  <br/>
  <span style="font-size:0%;">
   Lukáš 23:34.
  </span>
  <br/>
  Personál, jež vyjádří sympatie vůči SCP-231-7, nebo vyjádří touhu zachránit SCP-231-7, bude bez prodlení převelen k jinému projektu. Jakékoliv skutečné pokusy o záchranu skončí okamžitou terminací. Personál, který pracoval na projektu SCP-231-7, nemusí tuto informaci nikomu sdělovat. Nebude se vést žádný oficiální záznam zaměstnanců přidělených k SCP-231-7, ani se tato služba neobjeví v jejich osobních složkách.
  <br/>
  <span style="font-size:0%;">
   kolem stojí, úsměv nosí, bezdušší i mrtví, z postele ji vstát nedají, stále na ni trpí.
  </span>
  <br/>
  Všem jednotlivcům přiřazeným k SCP-231-7 budou vydány zakrývající helmy se zabudovanými měniči hlasu, pro ochranu identit. Zaměstnanci oblasti si nesmí sundavat tyto helmy v přítomnosti dalších zaměstnanců. Hodiny mimo službu musí být stráveny o samotě v přiřazených ubikacích.
 </p>
 <p>
  Šest zaměstnanců Třídy D musí být přiřazeno k SCP-231-7 každý měsíc pro vykonávání Procedury 110-Montauk. Násilní zločinci nesmí být použiti k tomuto účelu, kvůli možnosti zabití během průběhu Procedury 110-Montauk.
 </p>
 <p>
  <strong>
   Speciální Zadržovací Procedury:
  </strong>
  Po opakovaných pokusech o útěk a sebevraždu a kvůli obtížemi spojenými se zadržováním SCP-231-1 až 6, byl kontejnment SCP-231-7 pozměněn dle následujících specifikací: SCP-231 musí být uzavřeno ve zvukotěsné zadržovací cele, přilehlé k zadržovacím celám pro šest zaměstnanců Třídy D, přidělených kvůli vykonávání Procedury 110-Montauk. Kamery neustále zaznamenávají celý prostor cely a musí být pozorovány 24 hodin denně. Porouchané monitorovací vybavení musí být bez prodlení nahrazeno psychologicky stabilním personálem. Dveře budou magneticky uzamčeny a otevřít půjdou pouze ze strany kontrolního a monitorovacího zařízení. To zahrnuje i všechny dveře vedoucí od hlavní zadržovací cely k šesti celám pro zaměstnance Třídy D.
 </p>
 <p>
  SCP-231-7 musí být neustále připoutáno k nemocničnímu lůžku, kromě vykonávání Procedury 110-Montauk. Hydratace je přiváděna kapačkou. Krmení je prováděno dvakrát denně krmící trubicí schválenými zaměstnanci, jež nesložili Hippokratovu přísahu. Za žádných okolností se narkotika, anestetika, nebo jiné neoprávněné medikamenty, nesmí podat SCP-231-7.
  <br/>
  <span style="font-size:0%;">
   řekl hrnčíř učedníku, připrav nádob sedm, šest jich stvořil, sedmou zkazil nehledě na svůj um.
  </span>
  <br/>
  Procedura 110-Montauk se musí vykonávat alespoň jednou každých 24 hodin zaměstnancem Třídy D. Během Procedury 110-Montauk musí alespoň jeden zaměstnanec s Úrovní Prověření 4/231 monitorovat proceduru na kameře, přestože zvuk může být vypnut, pokud se hlas SCP-231-7 stane příliš tísnivým. Po provedení procedury se všichni zaměstnanci Třídy D musí vrátit do svých zadržovacích cel, nebo budou odpáleny výbušné obojky.
  <br/>
  <span style="font-size:0%;">
   znetvořený měsíc dovyl, pryč je temnot květ, v jejich snech však tvář dál má a zatáhne je zpět.
  </span>
  <br/>
  [DATA VYMAZÁNA NA PŘÍKAZ O5-██ DNE ██-██-████. INFORMACE PŘENESENY DO SOUKROMÉHO DOKUMENTU 231-110-MONTAUK. PŘÍSTUP K DOKUMENTU 231-110-MONTAUK JE OMEZEN NA PERSONÁL S ÚROVNÍ PROVĚŘENÍ 4/231]
 </p>
 <p>
  <strong>
   Popis:
  </strong>
  SCP-231-7 je █████ žena ve věku mezi █ a ██ s [DATA VYMAZÁNA].
  <span style="font-size:0%;">
   Král je ve svých dvorních šatech, nevěsty dál spí, princové dál čekají jen než se narodí.
  </span>
  <br/>
  SCP-231-1 až 7 byly získány v ██████████, ██, po policejním nájezdu na skladiště vlastněné organizací zvanou Děti
  <a href="/dust-and-blood">
   Šarlatového Krále
  </a>
  (viz Článek ze dne ██-██-████ v novinách ████████████ ██████, "
  <a class="newpage" href="/kte-2013-kapala-mendes">
   Policie Přepadla Satanický Sexuální Kult, Zachránila Sedm Žen
  </a>
  "). 24 hodin po záchraně začaly u SCP-231-1 (skutečné jméno ████████████ ████████████) porodní bolesti a o tři minuty později porodila SCP-██ (█████████ ██████████), to prodělalo Událost ██████████, která skončila ███ potvrzenými úmrtími. Nadační personál okamžitě přebral zbývající SCP-231-2 až 7 a na základě zápisků získaných od kultu byla zavedena Procedura 110-Montauk, aby se předešlo dalším incidentům.
  <span style="font-size:0%;">
   slepice nám sedm dali, vajíček svých k dobru, pak liška přišla, jim je vzala, napříč jejich vzdoru.
  </span>
 </p>
 <p>
  <strong>
   Dodatek 231-a:
  </strong>
  Aktuální stav jednotlivých instancí SCP-231
  <br/>
  <span style="font-size:0%;">
   šest jich prasklo a již nyní píseň jejich nezní, sedmé ale stále žije, a všechny zvony zvoní.
  </span>
 </p>
 <ul>
  <li>
   SCP-231-1 (zemřelé dne ██-██-████): Zabito během prvotních záchranných akcí při porodu SCP-██. Viz Záznam o Ztrátách pro Událost 231-Alfa pro více detailů.
   <span style="font-size:0%;">
    když pak první dala život, všichni ptáci pěli, její křik a prosby ke Králi, komnatami zněly.
   </span>
  </li>
  <li>
   SCP-231-2 (zemřelé dne ██-██-████): Zabito při pokusu odstranit plod druhého SCP-██, výsledkem byla okamžitá Událost ██████████. Viz Záznam o Ztrátách pro Událost 231-Bravo pro více detailů.
   <span style="font-size:0%;">
    doktorovou čepelí, pak druhá život vznesla, rudá vlajka stále vlaje, však její paže klesla.
   </span>
  </li>
  <li>
   SCP-231-3 (zemřelé dne ██-██-████): Sebevražda po dlouhodobé době úzkosti způsobené Procedurou 110-Montauk. SCP-██ okamžitě prodělalo Událost ████████████. Viz Záznam o Ztrátách pro Událost 231-Charlie pro více detailů.
   <span style="font-size:0%;">
    doktorovou čepelí, pak druhá život vznesla, rudá vlajka stále vlaje, však její paže klesla.
   </span>
  </li>
  <li>
   SCP-231-4 (zemřelé dne ██-██-████): Pokus o použití
   <a href="/scp-500">
    SCP-500
   </a>
   . Přestože SCP-500 úspěšně odstranilo všechny stopy po SCP-██ z oběhu, vyloučené zbytky okamžitě prošly Událostí █████████████, což způsobilo mnoho ztrát na životech, včetně SCP-231-4. Viz Záznam o Ztrátách pro Událost 231-Delta pro více detailů.
   <span style="font-size:0%;">
    čtvrtá vlastní dýku nese, k hrdlu si ji dává, žádný lék však nezachrání, co Král samotný vzdává.
   </span>
  </li>
  <li>
   SCP-231-5 (zemřelé dne ██-██-████): Špatně provedená Procedura 110-Montauk vyústila v porod SCP-231-5. O jednu hodinu později narozené SCP-██ prošlo Událostí ██████████. Viz Záznam o ztrátách pro Událost 231-Echo a Záznam o Zničení Oblasti 231-Alef pro více detailů. Náborový profil pro Třidu D bude přehodnocen, aby se snížilo riziko další pokažené Procedury 110-Montauk.
   <span style="font-size:0%;">
    koruna páté na hlavě její pak hrůzou se třese, konec světa tak do naší země její zrození nese.
   </span>
  </li>
  <li>
   SCP-231-6 (zemřelé dne ██-██-████): Zabito při pokusu o útěk za pomoci Agenta ██████████. ██████████, který vykazoval zvýšený stres kvůli prodlouženému vystavení SCP-231, zajistil do svého držení SCP-[VYMAZÁNO] a pokusil se onu zbraň použít k záchraně SCP-231-6 a SCP-231-7. Agent ██████████ byl zabit při přestřelce, ale jedna z kulek způsobila i smrt SCP-231-6. Plod SCP-231-6, SCP-██ prošel Událostí ████████████. Kvůli tomuto incidentu došla Rada O5 jednomyslně k rozhodnutí pozměnit požadavky personálu. Viz Záznam o Ztrátách pro Událost 231-Foxtrot pro více detailů.
   <span style="font-size:0%;">
    šestého dne se zdi království hroutí a oceán kryl popel, dítě její zemí třáslo a král pak sílu ztrácel.
   </span>
  </li>
  <li>
   SCP-231-7: Od ██-██-████ je SCP-231-7 úspěšně drženo v Oblasti-██████.
   <span style="font-size:0%;">
    Sedmá žena, příliv ničí a měsíc v temno chřadne, brzo přijde den, kdy i samý proud času padne.
   </span>
  </li>
 </ul>
 <p>
  <strong>
   Dodatek 231-b:
  </strong>
  Úřední zpráva od O5-██.
 </p>
 <blockquote>
  <p>
   Drazí přátelé,
  </p>
  <p>
   Nedávno se mi donesly jisté zvěsti ohledně SCP-231. Kvůli poklesu pracovní morálky jsem se rozhodl promluvit o některých věcech.
  </p>
  <ul>
   <li>
    Ano, Procedura 110-Montauk je tak strašná, jak jste slyšeli, proto ji vykonávají jenom zaměstnanci Třídy D. Ano zahrnuje brutální [VYMAZÁNO].
   </li>
   <li>
    Ne, přiřazení k SCP-231 není způsob jak prověřit vaši loajalitu Nadaci, vaše tendence k ██████████, ani nic jiného.
   </li>
   <li>
    Ne, SCP-231 není trest.
   </li>
   <li>
    Ano, jsou i zaměstnanci, kteří byli u SCP-231 a byli na svou žádost převeleni jinam. Ne, ne všichni, kdo pracovali s SCP-231 jsou po odchodu z projektu terminováni.
   </li>
   <li>
    Ano, zaměstnanci přiřazení k SCP-231 mají povoleno vzít si amnestika Třídy A před odchodem z projektu, pokud si to přejí. Ano, potom se jim nasadí falešné vzpomínky. Ne, žádná z metod obnovení, nebo detekování falešných vzpomínek nefunguje. Ano, někteří z vás pracovali s SCP-231 a nepamatují si to.
   </li>
   <li>
    Ne, nevzdali jsme pokusy zachránit SCP-231-7, ale výzkum v této oblasti musí být prováděn velmi obezřetně. Vzhledem ke zvýšenému potenciálu každé další Události ████████████ spojené s každým dalším SCP-██, existuje možnost, že událost ████████████ způsobená SCP-231-7 by vyústila ve Scénář Třídy-XK "Konec světa". Tato teorie je podpořená zápisky získanými od kultistů (viz dokument "Sedm Nevěst, Sedm Pečetí," SCP-231-Doplněk B).
   </li>
   <li>
    Ne, zabití té holky, abychom ji zbavili utrpení NENÍ možnost. Ani zdrogování. Musí být při smyslech, aby Procedura 110-Montauk fungovala.
   </li>
  </ul>
  <p>
   Poznámka na závěr: Nadace dělá mnoho nechutných věcí, aby splnila svůj účel, ale ten je dost důležitý na to, abychom za něj tuhle cenu zaplatili. Zadržování SCP-231 je jedna z našich nejdůležitějších povinností, ne kvůli přímému nebezpečí (jako u
   <a href="/scp-682">
    SCP-682
   </a>
   ), ale kvůli nebezpečí, že selžeme, že si dovolíme nebýt ostražití, kvůli sympatii pro utrpení nevinné dívky, nebo že dovolíme, aby se z nás těmito ohavnými akcemi stala monstra. Jen dělejme naši práci a nechme si filozofování na konec.
  </p>
  <p>
   S pozdravem,
   <br/>
   O5-██
   <br/>
   <span style="font-size:1%;">
    Nevěřte jim, když říkají, že ji chtějí zachránit. Proč by se namáhali? Mají přesně to co chtějí, přesně tam, kde to chtějí.
   </span>
  </p>
 </blockquote>
 <hr/>
 <p>
  <strong>
   Dodatek 231-c:
  </strong>
  Aktualizace
 </p>
 <p>
  <em>
   Emoční odpověď SCP-231-7 na Proceduru 110-Montauk se zdá být poslední dobou snížená, i přes správné provedení procedury, což zvyšuje riziko, že SCP-██ projde Událostí ████████████. Dvě možnosti byly navrženy.
  </em>
 </p>
 <p>
  <em>
   1. Navržení nové zadržovací procedury s vyšší emoční odpovědí, než Procedura 110-Montauk.
  </em>
 </p>
 <p>
  <em>
   2. Podání amnestik Třídy A SCP-231-7, čímž by se emoční odpověď vrátila k normálu. Tato modifikace paměti musí proběhnout během vykonávání Procedury 110-Montauk, aby se udržel zvýšený emoční stav při resetu paměti.
  </em>
 </p>
 <p>
  <em>
   Prosím poraďte.
  </em>
  <br/>
  <span style="font-size:0%;">
   doktor bohu nikdy něřek, kterou vlastně hledá, místo toho v temnu dlí a svědomí ho hlodá.
  </span>
  <br/>
  <em>
   Dr. ████
  </em>
 </p>
 <hr/>
 <p>
  <strong>
   Dodatek 231-d:
  </strong>
  Rozhodnutí
  <br/>
  <span style="font-size:0%;">
   Přísloví 1:32
  </span>
  <br/>
  <em>
   Proveďte možnost 2 jak jen to bude možné.
  </em>
  <br/>
  <span style="font-size:0%;">
   Hlas jejich boha praví tvrdě, "nechť ona dále žije, nechť trpí dál ať zůstane, nebo jak třetí ať hnije"
  </span>
  <br/>
  <em>
   O5-██
  </em>
 </p>
 <hr/>
 <p>
  <strong>
   Dodatek 231-e:
  </strong>
  Výsledky
  <br/>
  <span style="font-size:0%;">
   Ezechiel 6:14
  </span>
  <br/>
  <em>
   Možnost 2 byla vykonána. Emoční stav SCP-231-7 se vrátil na 100%. Dr. ████ spáchal sebevraždu kvůli vysokému emočnímu stresu. Budeme pokračovat s analýzou efektivity této metody.
  </em>
  <br/>
  <span style="font-size:0%;">
   doktorova zbraň je ničí, když jeho spánek chladí, viděl jí trpět dítě též a strach mu jen smrt radí.
  </span>
  <br/>
  <em>
   Dr. ██████████
  </em>
 </p>
 <hr/>
 <p>
  <strong>
   Dodatek 231-f:
  </strong>
  Pokračování analýzy efektivity metody.
  <br/>
  <span style="font-size:0%;">
   Zjevení 18:21-24
  </span>
  <br/>
  <em>
   Po troše analýzy, jsem přišel na to, že není potřeba modifikovat paměť pokaždé, kdy je prováděna Procedura 110-Montauk. Popravdě je lepší počkat nějakou dobu, než je látka znovu podána. Analýza emoční odpovědi Subjektu 231-7 ukazuje, že efektivita Procedury 110-Montauk je nejvyšší mezi třetím a čtvrtým provedením procedury: hrůza a očekávání události se zdá, že zvyšuje emoční odpověď, než známost procedury opět začne snižovat efektivitu metody. Moje doporučení je podávat amnestika Třídy A jednou týdně, během Procedury 110-Montauk. Kalendář byl patřičně upraven.
  </em>
  <br/>
  <span style="font-size:0%;">
   paměť už jí padá v temno, silnější ať žije dál, když vzlykání se rozezní tak léky musí brát.
  </span>
  <br/>
  <em>
   Dr. ██████████
  </em>
 </p>
</div>
