<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-058
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-058 musí být neustále drženo izolované v zadržovací místnosti 5m x 5m x 5m. Stěny musí být vyrobeny ze tří metrů vyztužené, žáruvzdorné oceli, podpořené dalšími 10 metry betonu. SCP-058 musí být každé tři dny krmeno jednou živou krávou. Údržbu je třeba provozovat každých 60 minut, když je SCP-058 nehybné a každých 15 minut, když je aktivní. Za žádných okolností nesmí SCP-058 ze své zadržovací oblasti. Audio nahrávky SCP-058 musí být neustále nahrávány.
  <a class="newpage" href="/the-drooling-path">
   Žádný zaměstnanec je nesmí poslouchat déle, než 30 minut v kuse
  </a>
  . V případě úniku bude zařízení považováno za kompromitované a bude odpálena nukleární hlavice v oblasti. Doposud je SCP-058 zodpovědné za smrt alespoň sto čtyřiceti devíti zaměstnanců Třídy D a čtrnácti agentů v oblasti.
 </p>
 <p>
  <strong>
   Popis:
  </strong>
  SCP-058 připomíná hovězí srdce se čtyřmi pavoukovitými nohami, jež používá pro pohyb a čtyřmi natahovatelnými chapadly pokrytými ostny. Má jedno ostré 'žihadlo' na zadní straně těla, kde by u normálního orgánu byla horní dutá žíla. Chapadla SCP-058 dokáží "šlehnout" až na vzdálenost 3.2m rychlostí přibližně 320km/h. SCP-058 je extrémně nepřátelské a využije každé příležitosti, aby poškodilo své okolí. SCP-058 prokázalo, že je vysoce odolné vůči zraněním a mělo by se s ním zacházet opatrně, i když se zdá být nehybné.
 </p>
 <p>
  SCP-058 je vysoce pohyblivé a schopno rapidního pohybu po horizontálních i vertikálních površích. Nejvyšší zaznamenaná rychlost je přibližně 90km/h v krátkých pohybech do vzdáleností až 200m, a dokáže zrychlit z 0 na 90km/h za méně než dvě sekundy. Dokáže použít svá chapadla pro zvýšenou stabilitu a použít je, aby se přitáhlo k jiným povrchům.
 </p>
 <p>
  SCP-058 'mluví' lidským hlasem, avšak žádný způsob, jakým by mohlo vytvářet zvuk, nebyl v jeho fyziologii nalezen. Mluví tónem a přízvukem postaršího Brita s hlubokým hlasem. SCP-058 neustále mluví, nehledě na stavu: i když útočí, hlas a tempo jsou nezměněny. Mluva SCP-058 nemá žádné spojitosti s událostmi, osobami, nebo prostředím spojenými s SCP-058 (viz Přepis Rozhovoru 058-04).
 </p>
 <p>
  <strong>
   Poznámky:
  </strong>
 </p>
 <p>
  SCP-058 bylo poprvé objeveno v Oblasti-██ když přišlo z [DATA VYMAZÁNA]. SCP-058 bylo extrémně nepřátelské a velmi rozrušené. Původně SCP-058 zaútočilo na Oblast-██, což způsobilo smrt ██ zaměstnanců a ██ Agentů. SCP-058 poté zaútočilo na blízké město ███████████, což způsobilo smrti [VYMAZÁNO] civilních osob a zničení 70% okolních budov.
 </p>
 <p>
  Pozdější analýza ukázala, že většina smrtí byla kvůli ohni a zraněním spojitelným se žhářstvím, což bylo způsobeno rozšířením "žihadlové tekutiny" SCP-058 z velké struktury. To je rovněž příčinou většiny napáchaných škod. █████████ SCP-058 způsobilo pouze 8% celkových škod s důkazy o [DATA VYMAZÁNA]
 </p>
 <p>
  SCP-058 bylo poprvé zadrženo poté, co bylo rozmáčknuto a znehybněno velkým množstvím cihel z okolních budov, jež na něj spadly. SCP-058 bylo zajištěno a transportováno do ████████ agenty a týmy MTF. SCP-058 bylo v ████████ zadrženo po tři týdny, při nichž nevykazovalo žádné známky pohybu, nejspíše kvůli utrpěným škodám a převozu do █████████ po prvotním incidentu. Testování během tohoto období bylo omezené, neboť SCP-058 stále představovalo hrozbu, i ve svém stavu.
 </p>
 <p>
  SCP-058 uniklo z kontejnmentu dne ██/██/████ během pokusu o převezení do Zadržovací Oblasti Nadace a způsobilo četné škody a úmrtí. SCP-058 bylo nakonec znehybněno Agentem ██████, jemuž se podařilo zpacifikovat SCP-058 tak, že jej přejel tankem M1 a přidržel jej pod obrněným vozidlem. SCP-058 bylo následně zadrženo a transportováno do Opevněné Biozadržovací Oblasti-14.
 </p>
 <p>
  <strong>
   Přepis Rozhovoru 058-04:
  </strong>
 </p>
 <blockquote>
  <p>
   <strong>
    SCP-058:
   </strong>
   <em>
    Měl jsem sny o královniných divech, jež žily uvnitř srdcí z lásky a tichých léčení všech starých, jež byli kdysi celí.
   </em>
  </p>
  <p>
   <strong>
    Dr Johnston:
   </strong>
   <em>
    Jak se jmenujete?
   </em>
  </p>
  <p>
   <strong>
    SCP-058:
   </strong>
   <em>
    Hledám odhalení všech svatých vyřčených hlupákům ve snech o studených jantarech na slunečním světle, co mizí přes jezera z černé krve a hadů, jež žerou bochníky dětí z jehněčích stromů na podzim.
   </em>
  </p>
  <p>
   <strong>
    Dr Johnston:
   </strong>
   <em>
    Jak se jmenujete?
   </em>
  </p>
  <p>
   <strong>
    SCP-058:
   </strong>
   <em>
    Nekonečné utrpení je hoře ignorantů, jimž nikdy nechybí hledání hloubky jejich srdcí a pouze vidí bohatství chudého světa, trpícího v ošlehaných zádech ran od nože ze stříbra a brutální milosti.
   </em>
  </p>
  <p>
   <strong>
    Dr Johnston:
   </strong>
   <em>
    Odkud jste?
   </em>
  </p>
  <p>
   <strong>
    SCP-058:
   </strong>
   <em>
    Noční můra je snem bezejmenného slimáka co leze přes minové pole a zbytky jelenů a králů.
   </em>
  </p>
  <p>
   <strong>
    Personnel D-067:
   </strong>
   <em>
    To je dost děsiv-
   </em>
   (D-067 začne křičet)
  </p>
  <p>
   <strong>
    SCP-058:
   </strong>
   <em>
    Noční tma je stíny všech upřímných mrknutí, co třídí horu novorozených nemocí, okamžité teplo je matčino mléko ve snech před tím, než bylo cokoliv zlého.
   </em>
  </p>
  <p>
   <strong>
    Personnel D-067:
   </strong>
   (Pokračuje v křiku)
  </p>
  <p>
   <strong>
    Dr Johnston:
   </strong>
   <em>
    Pusťte ho!
   </em>
  </p>
  <p>
   <strong>
    SCP-058:
   </strong>
   <em>
    V mžiku slunce bije jako bubny ve všech srdcích pojídají ucho hluku.
   </em>
  </p>
  <p>
   <strong>
    Personnel D-067:
   </strong>
   (Křik náhle ustává)
  </p>
  <p>
   <strong>
    SCP-058:
   </strong>
   <em>
    Smyslné násilí chtíče je ujištění, jež budeš potřebovat, abys poznal cenu života.
   </em>
  </p>
  <p>
   <strong>
    &lt;Konec Záznamu&gt;
   </strong>
  </p>
 </blockquote>
</div>
