<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-278
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  Bez zásahu do jeho ovládacích prvků bude SCP-278 splétat vlákna v jakémkoli špatně osvětleném otevřeném prostoru, přičemž preferuje rohy místností s objemem do 300 m³. Pracovníci, kteří pilotovali SCP-278, uvedli, že není obtížné jej řídit i přes celkovou složitost mechanismu a nedostatek informací týkajících se pilotáže.
 </p>
 <p>
  <strong>
   Popis:
  </strong>
  SCP-278 je obrovský mechanický robot vyrobený ze železa, oceli a dřeva. Tvarem připomíná pavouka
  <em>
   Idiops Barkudensis
  </em>
  . Po pečlivé prohlídce robota byly nalezeny stopy po nedávné opravě či vylepšení. Mechanismus pohonu a rámu byl vyroben před 150 nebo [DATA VYMAZÁNA] lety. Neznámí mechanici instalovali na konstrukci mnoho moderního vybavení. Hydraulika a servomotory tak nahradily převody, které byly poháněny párou. Robot měří 16,5 m od hlavohrudi ke špičkám nohou a nejvyšší část těla je 8,2 metru nad zemí.
 </p>
 <p>
  Ovládací panel SCP-278 je umístěn nad hlavou a je reprezentován pákami a pedály. Po četných modifikacích byl řídicí systém upraven tak, aby připomínal herní joystick. Ve struktuře SCP-278 není žádná elektronika. Všechny pohyby robota jsou realizovány pomocí komplexního systému řemenů a hydraulických pístů. Nejstarší stále funkční část SCP-278 je jistý typ "převodovky" fungující díky rotujícím děrovaným bubínkům a cívkám, které vysílají různé signály, pro pohyb objektu. Obsluha pracující s ovládacími prvky v podstatě "přeřadí rychlostní stupně", aby byla upravena konfigurace a poloha ovládacích bubnů a cívek, které vedou rytmus pohybu k nohám nezbytným pro pohyb SCP-278.
 </p>
 <p>
  Nejzajímavější vlastností SCP-278 je, že se může pohybovat samostatně. Stále není známo, jak se SCP-278 může pohybovat bez pilota a provádět složité úkoly, z nichž nejpůsobivější je tkaní důmyslné sítě z tkaniny z nylonových vláken, která jsou velmi pružná a odolná. Vlákna pavučiny jsou shromažďována a používána Nadací od doby, kdy bylo SCP-278 objeveno a uskladněno. Sítě mají obvykle průměr 41 m.
 </p>
 <hr/>
 <p>
  <strong>
   Dodatek:
  </strong>
  SCP-278 uniklo ze zadržovacích prostor dne 2. září 2008, když SCP-███ a současně zničilo trezor umístěný v [DATA VYMAZÁNA]. Během noci, SCP-278 ušlo [DATA VYMAZÁNA] km do Liverpoolu, ve Spojeném království, kde bylo nalezeno na stropě haly jednoho z bytových domů. Zaměstnanci Nadace museli improvizovat a prezentovali objekt (který obdržel oficiální název "La Princesse") veřejnosti jako součást reklamní kampaně nové hry jednoho z místních divadel. Pod kontrolou vedoucího pracovníka objekt prošel celým městem na místo, kde proběhlo jeho zadržení v rámci zinscenované show.
 </p>
</div>
