<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp605-2.png" class="image" src="http://scp-wiki.wdfiles.com/local--files/scp-605/scp605-2.png" style="width:300px;"/>
  <div class="scp-image-caption" style="width:300px;">
   <p>
    SCP-605 v aktivním stavu blízko [DATA VYMAZÁNA]
   </p>
  </div>
 </div>
 <p>
  <strong>
   Objekt #:
  </strong>
  SCP-605
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-605 nelze v současné době omezit pomocí dostupných zdrojů. Veškeré úsilí Nadace je v současnosti zaměřeno na kontrolu jeho chování a na skrytí jeho existence před veřejností.
 </p>
 <p>
  Sledovací týmy Nadace neustále hlídají hranice bezpečné zóny s poloměrem 15 kilometrů kolem SCP-605. Týmy mají k dispozici velké bezpilotními letouny, které lze použít, pokud SCP-605 přejde do aktivního stavu.
 </p>
 <p>
  <strong>
   Popis:
  </strong>
  SCP-605 je gigantická amorfní plynná entita pohybující se v nižších vrstvách atmosféry. Podobá se bouřkovému mraku s průměrem přibližně 180 - 260 km. Vzhled se může výrazně lišit. Když je anomálie v "neaktivní" fázi, je prakticky neviditelné, ale v "aktivní" fázi se stává silným, bouřkovým meteorologickým úkazem. Podle pozorování se pomalu pohybuje, ale neopouští oblast ohraničenou státem Florida, ostrovem Portoriko a Bermudami.
 </p>
 <p>
  V "aktivní" fázi se SCP-605 začíná chovat jako živý organismus, který sleduje lodě a letadla ve svém okolí a pokouší se je nasát dovnitř sebe. V "aktivní" fázi SCP-605 také vytváří anomální deformace v magnetickém poli, což způsobuje zmatení kompasů a poruchy navigačních přístrojů.
 </p>
 <p>
  Když letadlo nebo loď vstoupí do SCP-605, je absorbováno beze stopy neznámým způsobem. Všechny pokusy o studium tohoto procesu dosud selhaly, protože po úspěšném "lovu" se SCP-605 vrací do klidového stavu (obvykle několik let nebo dokonce desetiletí) a v tuto chvíli nejsou detekovány žádné anomálie.
 </p>
 <p>
  Vzhledem k povaze SCP-605 a jeho údajnému spojení s opakovaným zmizením civilních a vojenských plavidel bylo rozhodnuto použít bezpilotní vzdušná plavidla ke "krmení" SCP-605, aby se snížilo riziko nežádoucích incidentů.
 </p>
 <p>
  <strong>
   Dodatek 605-01:
  </strong>
  Analýza dostupných údajů o SCP-605 odhalila krátkodobé, ale stále patrné zvýšení odhadované hmotnosti SCP-605 vzhledem k datům, kdy anomálie vstoupila do aktivní fáze. Rada O-5 projednává žádost o další výzkum a vývoj možných protiopatření.
 </p>
</div>
