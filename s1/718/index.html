<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-718
 </p>
 <p>
  <strong>
   Třída Objektu:
  </strong>
  Keter
 </p>
 <p>
  <strong>
   Speciální Zadržovací Procedury:
  </strong>
  SCP-718 nevyžaduje dlouhodobé pozorování. Každé pozorování a vzájemné působení je omezeno na dobu 5-10 minut a výměnou personálu každých dvacet čtyři hodin. Extrémní péče musí být věnována SCP-718 pouze v ochranném obleku. Jakékoli zranění způsobené SCP-718 musí být neprodleně hlášeny vedení.
 </p>
 <p>
  Jakýkoliv personál, který pozoruje SCP-718, nebo s ním pracuje déle, než je doporučena doba, musí být odstraněn, pokud je to nutné. Jakýkoliv personál, který se chová násilně nebo nestabilně, bude převelen.
 </p>
 <p>
  <strong>
   Popis:
  </strong>
  SCP-718 je oko zhruba o velikosti baseballového míčku. Podpírá ho tenká, dlouhá stopka tvořena ze šlach a krevních cév. Jeho výška je 1,22 m a zdá se, že nevyžaduje žádnou výživu ani nevylučuje žádný odpad. Oko se otáčí a sleduje jakoukoli formu života ve svém zorném poli. Stopka je omezena v pohybu. Bude následovat živé věci na krátkou vzdálenost. SCP-718 bude také pozorovat jakékoli pozorovací zařízení ve svém uzavřeném prostoru, pokud nejsou přítomny žádné živé subjekty. Zdá se, že SCP-718 dává přednost lidem před zvířaty.
 </p>
 <p>
  SCP-718 může vyvolat nepohodlí a paranoiu ve velice krátkém čase, což často vede k pokusu o zničení subjektu. Pokud je oko poškozeno, exploduje a všechen okolní prostor bude pokryt čirou tekutinou. Pokud se kdokoli této tekutiny dotkne, vznikne z ní černá bublina. Zbylá tekutina se vysuší na prach. Po uplynutí dvaceti čtyř hodin se objeví obal a z něj se vyvine kopie SCP-718 o rozměrech 20,32 cm, která během několika dní doroste do své plné velikosti. Může se vyskytovat na organických a mnoha anorganických površích.
 </p>
 <p>
  Na živých organismech jsou kopie SCP-718 trvale připojeny. Pokusy o chirurgické odstranění SCP-718 způsobují extrémní bolest subjektu, ale existuje možnost ho odstranit. Kromě nejasné a přetrvávající touhy zničit další kopie SCP-718, hostitel nemá po odstranění žádné špatné následky.
 </p>
 <p>
  Pokud SCP-718 není odstraněno z živého subjektu, je testovaný subjekt schopen "vidět" přes SCP-718. Vize s SCP-718 je odlišná, protože nyní je vidět [
  <a class="newpage" href="/roget-s-proposal">
   DATA VYMAZÁNA
  </a>
  ] na úkor více konvenčního zraku. To má mimořádně škodlivý účinek na subjekty, což drasticky snižuje psychickou stabilitu a často vede k sebevraždě. Smrt hostitele způsobí prasknutí SCP-718.
 </p>
 <p>
  Osmdesát šest subjektů s SCP-718 je v současné době uzamčeno v uzavřené komoře.
 </p>
</div>
