<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-787
 </p>
 <p>
  <strong>
   Třída objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-787 je momentálně zadrženo v hangáru 04 v Sektoru 28. Bezpečnostní kamery a zvuk nahrávající zařízení musí být umístěné v kokpitu, kabině cestujících a nákladovém prostoru SCP-787, aby nahrávaly jakékoliv anomální události. V případě anomální aktivity uvnitř SCP-787 musí být přístup do SCP-787 zakázán minimálně po dobu 72 hodin.
 </p>
 <p>
  <strong>
   Popis:
  </strong>
  SCP-787 je letoun typu Boeing 747-200 neznámého data výroby a volacího znaku. Exteriér SCP-787 byl celý nabarven, včetně všech oken; barva byla mokrá při získání SCP-787, avšak brzo zaschla. Mechanické části SCP-787 jsou nepoškozené a funkční a nevykazují žádné známky používání. Nemechanické části SCP-787, včetně koberců, čalounění a zavazadel jsou v pokročilé fázi rozkladu. Sedadla obou pilotů byla odstraněna a nahrazena hromadou počítačového vybavení naaranžovaného do tvaru křesel.
 </p>
 <p>
  SCP-787 se poprvé manifestovalo ██ června 1987 v poli přibližně ███ km od Bremertonu ve Washingtonu.
 </p>
 <p>
  SCP-787 obsahuje 515 těl zesnulých jednotlivců, dále označovaných jako SCP-787a. Příčina smrti se u každého jednotlivce liší, s příčinami jako uškrcení, vykrvácení, utopení, vyhladovění, zranění po střelbě, bodná poranění a trauma tupé síly. Některá zmrzačení jsou běžná mezi exempláři SCP-787a bez závislosti na příčině úmrtí, zahrnující odstranění jazyka (23 instancí), skalpování (73 instancí), vyřezání písmen v Cyrilici do levé dlaně (230 instancí, nenalezen žádný společný vzor) a odstranění konečků prstů (498 instancí). Exempláře SCP-787a jsou v pokročilých stadiích rozkladu, avšak nevykázaly žádné další známky hniloby od získání.
 </p>
 <p>
  Vizuální zjevení, nevysvětlené zvuky a další fenomény se spontánně manifestují uvnitř SCP-787. Tyto efekty se neobjeví, zatímco je SCP-787 obsazeno. Pokusy vejít do SCP-787 po skončení těchto událostí vedou k násilnému fyzickému vypuzení z SCP-787 neznámou silou, zároveň s vážným požkozením orgánů a vnitřním krvácením.
 </p>
 <p>
  Zaznamenané anomální aktivity uvnitř SCP-787 obsahují:
 </p>
 <ul>
  <li>
   1.8.1988: zvuk bušení do dveří a oken na levé straně SCP-787, trvající sedm minut a patnáct sekund. Vnitřní kamery během této doby zaznamenaly pohyb uvnitř SCP-787.
  </li>
  <li>
   23.2.1990: mužský hlas ozývající se z pánské prádelny, pětkrát opakující frázi “Filozofové vždy utíkají před pokročilou zahušťovací léčbou”
  </li>
  <li>
   6.10.1993: za letu promítaný film se spustí, ukazující opakující se série sedmi černobílých stálých snímků zesnulého bílého muže, doprovázený ženským hlasem čtoucím gynekologický manuál v češtině. Událost trvala čtyřicet tři minut.
  </li>
  <li>
   27.12.1993: upozornění “Zapnout pásy” se zapíná a vypíná po dobu tří hodin a čtyřicet jedna minut, doprovázeno opakující se smyčkou prvních 15 vteřin písně “White rabbit” od Jefferson airplane, pouštěnou přes systém reproduktorů. Tohle je nejdelší zaznamenaná anomální událost uvnitř SCP-787.
  </li>
  <li>
   30.7.1997: nezřetelná humanoidní postava se manifestuje v uličce vedle sedadla H43 a vyndá nouzovou dodávku vzduchu. Postava si nasadí kyslíkovou masku a stojí na místě dvě minuty a patnáct vteřin předtím, než si sundá masku a odejde ze záběru. Postava se neobjevuje na žádné jiné kameře.
  </li>
  <li>
   15.1.2001: manifestace nezřetelné humanoidní postavy vysoké asi jeden metr. Postava sedí na místě kopilota tři minuty a padesát vteřin, vyluzující jemné kvílivé zvuky předtím, než pozvrací palubní desku a odejde z kokpitu. Zkoumání zvratek odhalilo stopy oxidu dusičitého, thoria, ptačích výkalů a tří lidských nehtů.
  </li>
  <li>
   5.5.2005: ženský hlas je slyšet přes celé SCP-787, říkající “Pro vaše dnešní pohodlí a potěšení budou nyní servírovány lívance. Prosím, neopouštějte své sedadlo. Opusťte své sedadlo. Prosím. Nyní budou servírovány lívance. Huráááááááááááá, lívance!”
  </li>
  <li>
   9.9.2007: nouzové dodávky vzduchu se opakovaně vysazovali a zatahovali po čtrnáct minut a patnáct sekund, doprovázeno křikem skupinky 10-20ti lidí. Tón křiku se přesouval podle aktuální polohy vysunutých dýchacích masek.
  </li>
  <li>
   29.11.2008: vnitřní teplota se během devatenácti sekund snížila z 20° C na -13° C, tato teplota setrvává po dobu deseti minut a dvacet devět sekund předtím, než se navrátí na původní teplotu.
  </li>
 </ul>
 <p>
  <strong>
   Dodatek-01:
  </strong>
  13.12.2007- Identita SCP-787a-112 byla určena jakožto ███████ ██████████, optometristy v důchodu momentálně žijícího v Atlantě v Georgii. Subjekt byl vyslechnut nadačními agenty 14. prosince a zjistilo se, že nemá žádné vědomosti nebo vzpomínky ohledně anomálních incidentů, které se odehrály v červnu 1987. Navíc, pan ██████████ tvrdil, že nikdy v letadle neletěl. Toto tvrzení bylo potvrzeno jeho manželkou a synem.
 </p>
 <p>
  Pokusy o identifikaci dalších pasažérů probíhají.
 </p>
 <p>
  <strong>
   Dodatek-02:
  </strong>
  22.5.2009- Průzkum odpadní nádrže SCP-787 odhalil další exepmplář SCP-787a, označen SCP-787a-516. Jde o indického muže ve věku okolo 30ti let. Subjekt vlastnil následující:
 </p>
 <ul>
  <li>
   třídílný oblek na míru.
  </li>
  <li>
   chirurgická maska a gumové rukavice.
  </li>
  <li>
   vybitá brokovnice Beretta DT-10.
  </li>
  <li>
   vyskakovací nůž s rukojetí vyřezanou do tvaru nahé ženy.
  </li>
  <li>
   amulet Horovo Oko, vyroben z recyklovaného hliníku a motouzu.
  </li>
  <li>
   letový deník SCP-787. Souřadnice -27.41,-122.70 byly zaznamenány 5478krát.
  </li>
  <li>
   útržek lístku na
   <em>
    Návrat Jedie
   </em>
   . Číslo 92 je napsané zezadu lihovým fixem.
  </li>
 </ul>
 <p>
  SCP-787a-516 nevykazuje stejné stadium rozkladu jako zbytek exemplářů SCP-787a. Příčina smrti je neznámá.
 </p>
 <p>
  <strong>
   Dodatek-03:
  </strong>
  19.6.2013 - Záznamník letových údajů byl získán z přihrádky pod podlahou sedadla A13. Zařízení bylo zabaleno v řeznickém papíru a přihrádka byla vyplněna azbestem a vysušenou lidskou krví. Záznamník letových údajů neobsahoval nic jiného než frázi “TO BE SORRY”
 </p>
</div>
