<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-137
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-137 je uzavřeno v místnosti vybavené hřebenem a plakáty zobrazujících louky, což pomáhá udržet objekt v klidném a submisivním stavu. SCP-137 by mělo být krmeno třikrát denně. Za žádných okolností nesmí být v okolí 500 metrů od SCP-137 umístěny žádné hračky.
 </p>
 <p>
  <strong>
   Popis:
  </strong>
  SCP-137 je tvor schopný ovládat hračky. Dokáže získat fyzikálních vlastnosti, velikost a tvar doslova všeho, co může hračka představovat. Například medvídek se stane skutečným medvědem a také se tak bude chovat. SCP-137 nemůže ovládat jiné objekty než hračky. Pozorovaný dosah schopností SCP-137 je dvě stě padesát metrů. Po důkladnějším testování je předpokládáno, že maximální dosah je 500 metrů od umístění SCP-137.
 </p>
 <p>
  Nadace si poprvé všimla SCP-137 po sérii neobvyklých úmrtí a úrazů dětí. Úmrtí byla považována za příliš náhodná na to, aby byly připisovány činnostem sériového vraha. Proto byli agenti Nadace posláni, aby je vyšetřili. SCP-137 bylo lokalizováno po vyslechnutí mladé dívky trpící posttraumatickou stresovou poruchou poté, co se jí údajně v pokoji objevil nahý muž. Projev SCP-137 ve formě gorily byl objeven na stejném sídlišti. Objekt byl sledován a nakonec zajat poté, co na sebe vzal podobu plyšového poníka v █████, ████, a utekl do nedalekého lesa. Po krátkém pronásledování bylo SCP-137 odchyceno a převezeno helikoptérou do Oblasti-19.
 </p>
 <p>
  Testy ukázaly, že SCP-137 má vlastnosti objektu, který ovládá, ale pouze z pohledu dítěte. Hračka vojáka se stává brutálním ozbrojeným mužem. Plastová zbraň střílí reálné kulky. Hračka lva útočí a zabíjí lidi. Všechny tyto projevy však nebudou vykazovat skutečnou inteligenci. Nebudou vykazovat známky dlouhodobé paměti nebo schopnosti učení či abstraktního myšlení (podrobnosti v Záznamu Rozhovoru 137-1). Další informace naleznete v
  <a class="newpage" href="/zaznamu-experimentu-137">
   Záznamu Experimentů 137
  </a>
  .
 </p>
 <p>
  Objekt má momentálně podobu panenky princezny ████████ ██████.
 </p>
 <p>
  <strong>
   Dodatek
  </strong>
  <br/>
  <strong>
   Rozhovor 137-1:
  </strong>
 </p>
 <p>
  <strong>
   Vyslýchaný: SCP-137.
  </strong>
 </p>
 <p>
  <strong>
   Vyslýchající: Dr. █████.
  </strong>
 </p>
 <p>
  <strong>
   Předmluva:
  </strong>
  Rozhovor byl proveden za účelem zjištění, co je SCP-137, a také proč a jak provádí posednutí hraček.
 </p>
 <p>
  <strong>
   &lt;Začátek Záznamu&gt;
  </strong>
 </p>
 <p>
  <em>
   Dr. █████:
  </em>
  Dobré odpoledne.
 </p>
 <p>
  <em>
   SCP-137:
  </em>
  Ahoj! Jsem Květinová princezna. Jsi můj princ?
 </p>
 <p>
  <em>
   Dr. █████:
  </em>
  Ne. Můžete mi vysvětlit, co jste zač?
 </p>
 <p>
  <em>
   SCP-137:
  </em>
  Jsem princezna! Jsem ta nejkrásnější princezna na světě!
 </p>
 <p>
  <em>
   Dr. █████:
  </em>
  Odkud jste přišla?
 </p>
 <p>
  <em>
   SCP-137:
  </em>
  Žiji v zámku. Jsi můj princ?
 </p>
 <p>
  *Další otázky neposkytly žádný výsledek.*
 </p>
 <p>
  <strong>
   &lt;Konec Záznamu&gt;
  </strong>
 </p>
</div>
