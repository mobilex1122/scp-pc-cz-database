<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="yarn1.jpg" class="image" src="http://scp-wiki.wdfiles.com/local--files/scp-066/yarn1.jpg" style="width:300px;"/>
  <div class="scp-image-caption" style="width:300px;">
   <p>
    SCP-066 před Incidentem 066-2.
   </p>
  </div>
 </div>
 <p>
  <strong>
   Objekt #:
  </strong>
  SCP-066
 </p>
 <p>
  <strong>
   Třída Objektu:
  </strong>
  <span style="text-decoration: line-through;">
   Safe-prodest
  </span>
  Euclid-impetus
 </p>
 <p>
  <strong>
   Speciální Zadržovací Procedury:
  </strong>
  <span style="text-decoration: line-through;">
   SCP-066 musí být uchováváno v bezpečnostní schránce v Oblasti 21. Personál Úrovně 2 a vyšší může provádět experimenty na SCP-066 po vyplnění příslušných formulářů. Výzkumníci mohou své výsledky zaznamenávat do Protokolu Experimentů 066-Beta.
  </span>
 </p>
 <p>
  SCP-066 musí být uchováváno v úložném boxu vyrobeného z karbidu wolframu v uložišti vysoce hodnotných objektů v Oblasti 21. Úložný box musí být jednou za měsíc ručně kontrolován, aby se zjistilo, zda není poškozen interiér.
  <sup class="footnoteref">
   <a class="footnoteref" href="javascript:;" id="footnoteref-1" onclick="WIKIDOT.page.utils.scrollToReference('footnote-1')">
    1
   </a>
  </sup>
  V případě poškození musí být SCP-066 přemístěno do nového boxu. Tento úkol se provádí za pomoci robotického ramene, schopného splnit úkol do tří sekund.
 </p>
 <p>
  <strong>
   Popis:
  </strong>
  SCP-066 je amorfní hmota z pletené příze a stužek vážící přibližně jeden kilogram. Při manipulaci s jednotlivými vlákny na SCP-066, vyluzuje SCP-066 tóny diatonické stupnice (c,d,e,f,g,a,h).
 </p>
 <p>
  Vytvoření šesti, nebo více po sobě následujících tónů pomocí vláken SCP-066, způsobí u SCP-066 změnu vzhledu. Při tomto efektu nebude SCP-066 reagovat na manipulaci do té doby, než se SCP-066 samo nezmění na něco jiného. Před Incidentem 066-2 byly zaznamenány tyto samovolné změny:
 </p>
 <ul>
  <li>
   SCP-066 se na sedmnáct minut proměnilo v malé kotě kočky domácí. Kotě projevovalo výraznou přívětivost a hravost. Kotě se zdálo být bez drápků.
  </li>
  <li>
   Zahrání čtyřminutové písně (akustická kytara s hlasovým doprovodem od zpěváka a skladatele [VYMAZÁNO]). Text písně měl varovat posluchače, aby nemanipulovali s ostrými věcmi bez dohledu rodičů.
  </li>
  <li>
   V horní části SCP-066 se objevil malý čokoládový cupcake se zapálenou svíčkou. Tóny produkované před tímto efektem odpovídaly notám z písně "Hodně štěstí, zdraví". SCP-066 začalo znovu reagovat až po zkonzumování cupcakeu.
  </li>
 </ul>
 <p>
  <strong>
   Incident 066-2:
  </strong>
  Dne 18. dubna 2008 byl subjekt D-066-4437 instruován k použítí nůžek k odejmutí části SCP-066 pro testování. Při zahájení odstřihnutí vzorku se SCP-066 přemístilo jeden metr od subjektu a vydalo neidentifikovatelný pisklavý zvuk. Než mohl dostat další instrukce, subjekt D-066-4437 se znovu pokusil odebrat vzorek. SCP-066 se znovu přesunulo a zeptalo se: "Jsi Erik?". Poté, co D-066-4437 odpověděl negativně, se SCP-066 změnilo na svou současnou podobu (viz fotografie) a začalo vydávat hlasité disharmonické staccato do té doby, než byl subjekt D-066-4437 odveden z místnosti.
 </p>
 <p>
  Po Incidentu 066-2 začalo SCP-066 vykazovat chování vysoce neslučitelné s jeho předchozími vlastnostmi. SCP-066 je nyní výrazně pohyblivější, což se týká hlavně jeho chapadlovitých částí. SCP-066 z neznámého důvodu nevyužívá tuto schopnost k přesunu, nýbrž pro opakované poškozování úložného boxu otíráním. Zdá se, že je tento proces neobvykle účinný.
 </p>
 <div class="scp-image-block block-right" style="width:300px;">
  <img alt="new066-2%281%29.jpg" class="image" src="http://scp-wiki.wdfiles.com/local--files/scp-066/new066-2%281%29.jpg" style="width:300px;"/>
  <div class="scp-image-caption" style="width:300px;">
   <p>
    SCP-066 po Incidentu 066-2. Poznámka: "Oči" jsou schopny se otáčet za pohybem, a zdrojem světla. Fotografie pořízená
    <a href="http://www.insubordiknit.com">
     Agentem Boggsem
    </a>
    .
   </p>
  </div>
 </div>
 <p>
  Kromě toho SCP samovolně vytváří zvuky a účinky v přítomnosti jakékoliv osoby bez ohledu na to, zda tato osoba nějakým způsobem interagovala s SCP-066. Tento proces trvá nejméně šest sekund. Následky Incidentu 066-2 zahrnují tyto účinky vyvolané SCP-066:
 </p>
 <p>
  Včela porušila uskladnění SCP-066 a bodla subjekt D-4436, než odletěla. Včela poté nebyla nalezena.
  <br/>
  SCP-066 zahrálo 2. Beethovenovu symfonii a to při hlasitosti převyšující 140 decibellů, což způsobilo trvalou hluchotu u tří a trvalé poškození sluchu u dalších osmi zaměstnanců.
  <br/>
  V místnosti s SCP-066 došlo k náhlé a úplné absenci světla trvající pět hodin. Personál přítomný v místnosti hlásil, že za jejich zády slyšeli hlasité dýchání.
 </p>
 <p>
  Když SCP-066 nevytváří žádné efekty, opakuje jméno "Erik" hlubokým mužským hlasem.
 </p>
 <div class="footnotes-footer">
  <div class="title">
   Poznámky
  </div>
  <div class="footnote-footer" id="footnote-1">
   <a href="javascript:;" onclick="WIKIDOT.page.utils.scrollToReference('footnoteref-1')">
    1
   </a>
   . SCP-066 opakovaně poškozuje všechna záznamová zařízení umístěné v jeho úložném boxu.
  </div>
 </div>
</div>
