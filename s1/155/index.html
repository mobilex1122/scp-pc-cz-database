<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="scp155-1_th.jpg" class="image" src="http://scp-wiki.wdfiles.com/local--files/scp-155/scp155-1_th.jpg" style="width:300px;"/>
  <div class="scp-image-caption" style="width:300px;">
   <p>
    Neanomální procesorová deska vyjmuta z SCP-155
   </p>
  </div>
 </div>
 <p>
  <strong>
   Objekt #:
  </strong>
  SCP-155
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-155 je uloženo v chlazené zadržovací cele zabezpečené proti úniku radiace v Oblasti-██. Nalezená dokumentace a překladač programů pro SCP-155 jsou dostupné pro personál s dostatečným bezpečnostním pověřením na zabezpečeném souborovém serveru Oblasti-██, ale spuštění programů na SCP-155 může být provedeno pouze s povolením od alespoň dvou (2) vedoucích pracovníků vědeckého personálu. Prosím, čtěte bezpečnostní procedury týkající se radiace a teploty v Dokumentu 155-EXEC-1 pro bezpečné použití SCP-155.
 </p>
 <p>
  Od Incidentu 155-08 byly experimenty na SCP-155 pozastaveny a čeká se na dekontaminaci předchozí zadržovací cely a přemístění do nové. Všechny programy určeny ke spuštění na SCP-155 musí být třikrát zkontrolovány aby se předešlo nekonečnému běhu programu.
 </p>
 <p>
  <strong>
   Popis:
  </strong>
  SCP-155 je komplexní elektronická konstrukce sestávající se z upraveného superpočítače Cray CS6400, radioizotopového termoelektrického generátoru a zařízení, jehož funkce dosud nebyla zcela prozkoumána. SCP-155 bylo nalezeno Mobilní Údernou Jednotkou Mí-4 ("Debuggers") ve sklepě hlavní vědecké laboratoře Prométheových Laboratořích po jejím zničení a následujícím zásahu Nadace.
 </p>
 <p>
  Když je do SCP-155 nahrán program s doplňujícími daty, SCP-155 vytvoří dočasné kulovité pole časové deformace o průměru zhruba 5 m. V tomto poli je čas mnohonásobně zrychlen, důsledkem čehož je výpočetní výkon SCP-155 extrémně zvýšen. Běh programu začíná pomalu důsledkem zastaralého hardwaru, ale po zhruba 8 minutách a 14 sekundách od spuštění se výpočetní výkon blíží nekonečnu. Podle částí dokumentace nalezených v Prométheových Laboratořích bylo SCP-155 používáno pro obrovské výpočty, které by s konvenční výpočetní technikou trvaly měsíce, ne-li roky.
 </p>
 <p>
  I přes jeho vlastnosti je používání SCP-155 velmi nebezpečné, protože teplo a radiace vytvořené SCP-155 jsou uvnitř zachyceny a během činnosti se hromadí, čímž po skončení programu vytvoří "vlnu energie". Běh programu po dobu šesti (6) minut vytvoří vlnu radiace takové intenzity, že zadržovací cela SCP-155 musí být dekontaminována před dalším vstupem vědeckého personálu.
 </p>
 <p>
  <strong>
   Dodatek 155-01:
  </strong>
  Incident 155-08
 </p>
 <p>
  Dne ██/█/██ Dr. ███████ zadal do SCP-155 program s chybou, která způsobila nekonečný běh programu (nekonečnou smyčku). Poté, co si zúčastnění technici a vědecký personál uvědomili chybu, byl proveden pokus o nouzové vypnutí SCP-155, ale program nemohl být úplně zastaven až do 8 minut a 3 sekund od spuštění. Po skončení programu intenzivní vlna tepla a radiace roztavila zadržovací celu SCP-155, způsobujíc jedenáct (11) úmrtí a úplné zničení sekce C Oblasti-██. SCP-155 utrpělo pouze lehké poškození, ale všechny experimenty byly pozastaveny, dokud nebudou zavedeny nové bezpečnostní protokoly a poškozené části nebudou opraveny.
 </p>
</div>
