<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-542
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  SCP-542 musí být drženo v místnosti o rozměrech 8m x 8m, se kterou sousedí koupelna, a má povoleno zažádat o jakýkoliv vybavení místnosti. Jediným omezením je, že nesmí být upravitelné do podoby chirurgických nástrojů. Významné požadavky SCP-542 zahrnují:
 </p>
 <ul>
  <li>
   Jednu manželská postel, bez přikrývek nebo prostěradla, matrace pouze holá (Schváleno)
  </li>
  <li>
   Dva velké pracovní stoly (Schváleno)
  </li>
  <li>
   Jeden velký šatník (Schváleno)
  </li>
  <li>
   Výběr dlouhých kabátů, laboratorních plášťů a kalhot (Schváleno)
  </li>
  <li>
   Několik vysokých zrcadel (Zamítnuto)
  </li>
  <li>
   Výběr šicích potřeb spolu se špulkami látky (nejprve Schváleno, odebráno po incidentu 542-B-03)
  </li>
  <li>
   Několik velkých skříní na knihy, zaplněných anatomickými a lékařskými texty, jak starými tak novými (Schváleno)
  </li>
  <li>
   Šachová sada (Schváleno)
  </li>
  <li>
   Prázdné zápisníky a rozličné psací potřeby (Schváleno)
  </li>
  <li>
   Pravidelné dodávky křížovek v německém jazyce (Schváleno)
  </li>
  <li>
   Industriální dřezy (Zamítnuto)
  </li>
  <li>
   Ocelový pilník na nehty (Zamítnuto, jako náhrada byly poskytnuty pilníky vyrobené ze dřeva a smirkového papíru)
  </li>
  <li>
   Nůžky na nehty (Zamítnuto)
  </li>
  <li>
   Přístup ke své osobní soupravě pro operace (Zamítnuto, s výjimkou testování, viz Dodatek)
  </li>
 </ul>
 <p>
  Místnost musí zůstat zamčená, zavřená na západku a pod neustálým dozorem alespoň svou strážných Třídy D. SCP-542 by měla být poskytnuta porce jídla dvakrát denně, donesená zaměstnancem Třídy D. Navíc by mělo být SCP-542 na požádání dodána transfuze čerstvé krve (1 pinta, libovolný typ) jednou do týdne.
 </p>
 <p>
  Když SCP-542 začne trpět selháním orgánu, může zažádat o dodání čerstvého orgánu. V takovém případě ho lékařský personál Nadace uspí a provede operaci. Navzdory neustálému dožadování se, SCP-542 nemá povoleno na sobě provádět invazivní operace mimo schválené testování. Staré a/nebo vyřazené orgány by měly být sbírány pro účely testování.
 </p>
 <p>
  V případě, že by SCP-542 uniklo ze zadržení, může být zastaveno vysokými dávkami sedativ nebo chyceno pomocí sítě. Pokud by SCP-542 dostalo do držení jakékoliv nože nebo střepy, které by se daly použít k řezání, palba bez úmyslu zabít je povolena.
 </p>
 <p>
  <strong>
   Popis:
  </strong>
  SCP-542 tvrdí, že bylo, kdysi, typickým člověkem bělošské rasy, národnostně se identifikuje jako Němec. Toto tvrzení je podporováno faktem, že německý jazyk se jeví být jeho hlavním a když mluví jinými jazyky, dělá tak s německým přízvukem. SCP-542 požaduje, aby ho zaměstnanci oslovovali jako “Herr Chirurg” nebo “Surgeon” a hovoří plynně Německy, Anglicky a Francouzsky, dále pak částečně ovládá Polštinu a Italštinu. Standardní IQ testy ukázaly, že IQ SCP-542 se pohybuje okolo 150, což by ho zařadilo jako vysoce inteligentního. Není známo, jak staré SCP-542 je; testování různých vzorků tkáně nic neodhalilo. Samo říká, že před začátkem I. Světové Války byl “nechutně normální” a tvrdí, že pracovalo pro Nacisty, i když mu jejich cíle přišly “nudně prosté”.
 </p>
 <p>
  Jeho vzhled byl popsán slovy “Frankensteinovo monstrum”. SCP-542 je schopno schovat své neobvyklé rysy pod vrstvami oblečení, ale preferuje nosit pouze trenýrky, což odhaluje jeho shrbený postoj, nadmuté břicho, pokroucený hrudník a bizarní kostru rukou. Jeho kůže se skládá z kusů různých barev a odstínů, některé jsou srostlé k sobě jizvami, jiné zatím jen prostřednictvím stehů. Nesymetričnost kostry a svalstva poukazuje na fakt, že SCP-542 postupně nahradilo naprostou většinu svého těla a také přiznalo, že pro jisté operace pracovalo s “pomocníky”, Mezi takové patří například výměna částí páteře a míchy. Přestože se jeho vzhled může měnit kvůli operacím, jeho ruce budou vždy příliš dlouhé při porovnání ke zbytku jeho těla. Jeho ruce dále byly výrazně upraveny tak, že každý prst má více klouby, než je obvyklé.
 </p>
 <p>
  Kůže obličeje SCP-542 je poměrně těsně natažená, což mu propůjčuje kostlivý vzhled a způsobuje, že jeho obličejové kosti vypadají silně vypouklé. Nutno podotknout, že jeho zuby jsou posbírány od různých individuí, některé z nich se ani nejeví lidské. Není pro něj neobvyklé, že vykašlává nebo zvrací krev, to je také důvodem nutnosti krevních transfuzí zhruba jednou do týdne. Momentálně se může chlubit dvěma srdci a duplikáty několika dalších orgánů a orgánových soustav. Není známo, jak je SCP-542 schopné sledovat svou strukturu a stav, ale samo to nazývá jako “mít hodně dobrou paměť”.
 </p>
 <p>
  Výsledky DNA všech testů jsou nejednoznačné a odhalilo roztříštěnou DNA. Není známo, jak je schopen přijímat různé krevní typy a vícero orgánů, aniž by utrpěl odmítnutí orgánu nebo alergickými reakcemi ani jak je schopen fungovat při provádění invazivních operací samo na sobě, dokonce i při vkládání mozkové hmoty navíc do své lebky. SCP-542 by mělo být drženo ve funkčním pro pozorování a testování procesu, který ho drží naživu.
 </p>
 <p>
  SCP-542 se většinu času chová překvapivě přívětivě, užívá si zdlouhavé konverzace o vědě, biologii a politice a dlouhé hry šachu. Avšak když nějaký jeho orgán začne selhávat nebo když část jeho těla postihne nekróza, projde drastickou změnou osobnosti, pronásleduje a pozoruje lidi z povzdálí. Dodatečné informace ohledně jeho návyků a útočení lze najít v dodatku.
 </p>
 <p>
  Vypadá to, že SCP-542 má dříve neznámou schopnost být si konstantně vědom svých tělních funkcí a funkčnosti těla, dokonce je schopno identifikovat centra hniloby a rozkladu, která neměla být cítit žádným známým způsobem. Tato schopnost se ukázala sahat dále, než je pouze tělo SCP-542. Je schopno pasivně vycítit vitalitu a zdravotní stav jiných lidí do několika metrů od sebe, při soustředění tato vzdálenost činí zhruba 5 metrů. SCP-542 přiznalo, že používá tento proces, jemuž ani plně nerozumí, k výběru svých obětí.
 </p>
 <p>
  <strong>
   Dodatek:
  </strong>
  Bylo prokázáno, že SCP-542 bylo útočníkem v řetězci 45 vražd spáchaných v průběhu tří let napříč Německem, Anglií a Amerikou a je podezíráno z dalších 15 nepotvrzených vražd v tom samém období. Prvně byl pozorován agentem ████████ v ██████████, Německu, poté, co čtyři lidé byli napadeni a ze svých končetin měli odebrané svalstvo, šlachy a kosti. Příčina smrti tří z obětí byla ztráta krve a šok. Čtvrtá, ██████ █████ náhodou přebývala v hotelovém pokoji sousedícím s pokojem agenta ████████, který zakročil. Jeho svědectví se nalézá ve Zprávě o Incidentu 542-A-06.
 </p>
 <p>
  SCP-542 si vysoce cení sbírky skalpelů, nožů, injekčních stříkaček a dalšího chirurgického vybavení z různých dob, od soudobých po archaické, ovšem dobře udržované, relikvie z desátých let. Má je uložené v černém koženém kufříku se sametovým lemováním a modifikoval mnoho svých kabátů tak, aby měly kapsy pro nošení toto náčiní. Nemá dovolen přístup ke své kolekci mimo testování nebo pozorování nebo provádění operace samo na sobě.
 </p>
 <p>
  SCP-542 také způsobilo několik smrtí zaměstnanců Třídy D, i mimo testování. Důvodem každé byla nedbalost nebo předpoklad, že jisté předměty by v jeho rukách neměly být nebezpečné. Zaměstnanci jsou varováni, že přestože většinu času je jeho osobnost přívětivá, pro zábavu nebo ze zvědavosti člověka rozpitvá, pokud k tomu dostane šanci.
 </p>
 <p>
  Zprávy o těchto incidentech se nalézají ve Zprávě o Incidentu 542-B-01 až Zprávě o Incidentu 542-B-011. Zdánlivě bezpečné předměty jako šicí potřeby vedly k tomu, že SCP-542 pro sebe vytvořilo více než na míru ušitý kabát, ale také k zadržení zaměstnance Třídy D tím, že ho přišilo k posteli předtím, než odstranilo obě jeho ledviny a část jater.
 </p>
 <p>
  SCP-542 se ukázalo být svolné k jistým experimentům a vypadá to, že si užívá provádění operací na sobě sama zatímco je pozorován. V takových případech vysvětluje, co provádí, čímž ukazuje svou znalost lidského těla, jakoby byl učitel popisující chirurgickou učebnici. Naneštěstí to většinou vyžaduje vystavit se nebezpečí útoku od něho.
 </p>
 <p>
  Bylo vyžádáno, aby SCP-542 bylo drženo při životě, aby mohl být proces, díky kterému se vzpamatovává z intenzivních operací bez odmítnutí orgánů, studován a případně využit pro lékařské účely. SCP-542 má také potenciál k použití jako asistence při chirurgických a studovních úsilích, díky jeho vysoké inteligenci a nutkání k pitvám. Veškeré knihy a poznámky jím napsané jsou přístupné a možné studovat osobami s úrovní bezpečnostního prověření Třídy 2 nebo vyšším.
 </p>
 <p>
  <strong>
   Aktualizace ██/██/20██
  </strong>
  SCP-542 nějakým způsobem získalo povědomí jak o
  <a class="newpage" href="/scp-291">
   SCP-291
  </a>
  tak
  <a href="/scp-1025">
   SCP-1025
  </a>
  a jeví se velmi zaujato jejich teoretickým použitím. Veškeré požadavky o studování obou anomálií musí být zamítnuty, dokud nebude uvedeno jinak.
 </p>
 <p>
  <strong>
   Záznam o Incidentu 542-A-06
  </strong>
  Agent ████████, zatímco přebýval v hotelu █████ v ██████████, Německu, zaslechl zvuky zápasu a křik z pokoje naproti přes chodbu zhruba ve 3:00 ráno lokálního času. To jo vedlo k pocitu, že musí zakročit, aniž by věděl, že případně bude muset čelit nezadrženému SCP. Po rozkopnutí dveří do pokoje ██████ █████, uviděl SCP-542, jak odstraňuje svalstvo a kosti pravé nohy paní █████. Poté, co agent několikrát vystřelil, SCP-542 prchlo skrz okno a agent ████████ zavolal ambulanci a kontaktoval místní úřady.
 </p>
 <p>
  ██████ █████, americká turistka, jež byla ve městě pouhých několik dní, popsala, co zažila při rekonvalescenci v nemocnici. Poté si dobrovolně vzala amnestika, která jí byla podána, preferujíc věřit, že byla účastníkem nešťastné autonehody a její práva noha musela být amputována. Její svědectví následuje.
 </p>
 <blockquote>
  <p>
   V Německu jsem už byla, takže jsem věděla co a jak… a byla jsem zvyklá jezdit busem. Ale asi poprvé jsem ho uviděla tam, myslím, byl to takový chlápek zabalený v těžkých kabátech a čepici, na nose měl takové brýle. Samozřejmě mi to přišlo podezřelé, bylo léto, víte, parné vedro… A mně došlo, že se kouká na mě, ale ignorovala jsem to. Na mojí zastávce nevstoupil a v buse byli pořád další lidi, i pozdě večer. Hádám že jsem ho vídala další tři dny a přestala jsem nad tím přemýšlet… Musel mě sledovat už od busu v ten… v ten večer. Tu noc.
   <br/>
   [[██████ █████ vykazuje známky extrémního nepohodlí a požádá o chvíli na to, aby se uklidnila a urovnala myšlenky. Tomu je vyhověno a po několika minutách pokračuje ve výpovědi.]]
   <br/>
   Schovával se pod postelí a měl tyhle nechutně… dlouhé hnáty… a ty prsty… příliš mnoho kloubů. Chytil mě za kotníky a podtrhl mi nohy. Byl prostě moc rychlý a… a pak mi přivázal ruce a nohy k posteli a já si nejdřív myslela, víte co, že chce… chce… vy víte.
   <br/>
   Pořád říkal věci jako… "Neboj se" a "Pomůžeš mi" a "Potřebuju tvoji pomoc"… a takové věci, bylo to setsakra děsivé. Pak řekl, že jestli budu potichu, možná mi potom zavolá ambulanci a to bylo trochu strašidelné.
  </p>
  <p>
   Nakonec to asi bylo horší než… tamto. Vzal svůj kabát, doteď byl na věšáku vedle dveří a já si toho ani nevšimla… a začal vytahovat všechny možné nože a… spoustu různých nástrojů a já vůbec nevěděla, co mám dělat. Tak jsem si řekla že teď nebo nikdy a začala jsem křičet z plných plic. Potom mě… mě…
   <br/>
   [[██████ █████ bylo dovoleno v tomto bodě přestat a byla jí podána amnestika a alibi pro danou noc.]]
  </p>
 </blockquote>
 <p>
  <strong>
   Záznam o Incidentu 542-A-15
  </strong>
  Pro detaily o stopování a následném zadržení SCP-542 prosím referujte [[DATA VYMAZÁNA]].
  <em>
   Probíhá revize žádosti o deklasifikaci, 20██/██/██.
  </em>
 </p>
 <p>
  <strong>
   Poznámka
  </strong>
  K datu ██/██/██, SCP-542 bylo přesunuto do Oblasti-12 biologického výzkumu za účelem pomoci při
  <a href="http://scp-cs.wikidot.com/olympia-project">
   Projektu Olympia
  </a>
  .
  <br/>
  "A chci ho zpátky vcelku!" - Dr. Rights
 </p>
 <p>
  <strong>
   Poznámka
  </strong>
 </p>
 <blockquote>
  <p>
   SCP-542 se nějak podařilo dostat k informacím o
   <a class="newpage" href="/scp-291">
    SCP-291
   </a>
   ,
   <a class="newpage" href="/scp-827">
    SCP-827
   </a>
   , a
   <a class="newpage" href="/scp-545">
    SCP-545
   </a>
   . Vyšetřování ohledně rozsahu znalostí SCP-542 těchto dalších SCP a jak těchto znalostí nabylo právě probíhá. Osoby, které pochybily budou po prošetření úměrně disciplinovány.
   <br/>
   -O5-██
  </p>
 </blockquote>
</div>
