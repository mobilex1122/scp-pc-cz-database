<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-025
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-025 je otevřené pouze během testování, což platí i pro pokoj, ve kterém je SCP-025 uskladněné. Vstupní kódy jsou uděleny pouze autorizovanému výzkumnému a bezpečnostnímu personálu. Žádné další zadržovací protokoly nejsou zapotřebí.
 </p>
 <p>
  <strong>
   Popis:
  </strong>
  SCP-025 je dřevěná skříň o rozměrech 0.97 m x 0.62 m x 1.95 m, plná oblečení z různých časových period. Druhy oblečení nacházející se v bedně, všeobecně nazvány jako SCP-025-1, se shodují se styly dvacátých let až po přítomnost. Oděv z každého časového rámce se liší dle stylu; například proužkované tričko z polyesteru a pár tmavých kalhot se shoduje se stylem sedmdesátých let. Jediný společný aspekt každého druhu, který je v SCP-025 uložený, je že každý z nich je ve špatném stavu; většinu kolekce snědli molové a trhance a díry tudíž nejsou neobvyklé.
 </p>
 <p>
  Pokud začne být nošen kterýkoliv předmět z SCP-025, tak je nositel během 24 hodin pozorován, jak umírá nebo jak je poraněn. Příčinou smrti či poranění v těchto případech je vždy spojena s již dříve zmíněnými vadami oblečení, ale vždy to spíš vypadá jako nehoda bez jakékoliv souvislosti. Nošení rukavice s prsty může zapříčinit jejich uříznutí během jednoduché nehody s kuchyňským nožem při krájení cibule; podobně je to při tom, kdy na sobě subjekt nosil pončo s chybějícím rukávem, a to nějak zapříčinilo ztrátu nezakryté ruky, ať už je to zaútočením šelmy nebo při nehodě s vozidlem, co si vynutí amputaci této končetiny. Pokud se člověk nachází na zapečetěném, ohrazeném pozemku bez nábytku, tak se nositel z nenadání nakazí jakousi maso-požírající chorobou, která začne v místech nepokrytých oblečením anebo utrpí selháním orgánu, který se nachází pod vadou daného druhu oblečení. Choroby, které během takovýchto incidentů nastanou mohou a nemusí být nakažlivými; žádná studie zatím nebyla úspěšně podniknuta kvůli rychlosti, při které je pozorován jejich nápor v průběhu nakažení. Doporučuje se získat vzorky této choroby a odnést je do laboratoře pro zjištění, zda se dá použít jako chemická zbraň.
 </p>
 <p>
  Následuje zestručněný záznam z testování SCP-025; během dalšího testování dojde k postupnému odtajnění celého dokumentu.
 </p>
 <hr/>
 <blockquote>
  <p>
   <strong>
    <span style="text-decoration: underline;">
     ZÁZNAM TESTU SCP-025, SEKCE 1
    </span>
   </strong>
  </p>
  <p>
   <strong>
    SUBJEKT:
   </strong>
   D-778, 42-letý běloch
   <br/>
   <strong>
    DRUH OBLEČENÍ:
   </strong>
   Bílý smoking ze čtyřicátých let
   <br/>
   <strong>
    VADA/VADY:
   </strong>
   Roztržený šev na levém rameni
   <br/>
   <strong>
    VÝSLEDKY TESTU:
   </strong>
   Subjektu byl povolen volný pohyb po chodbách pod dohledem agenta ███████. Po přibližně 45 minutách se nic nedělo; nicméně v ██:██:██, zaznamenali bezpečností pásky a očití svědci naznačení, že by se D-778 mohlo pokusit o útok na agenta ███████. Ten se ale ubránil nožem, který způsobil centimetrový šrám na rameni D-778 přesně na místě, kde byl šev smokingu roztržen. Test zastaven; subjekt byl později terminován.
  </p>
  <p>
   <strong>
    SUBJEKT:
   </strong>
   D-690, 26-letý běloch
   <br/>
   <strong>
    DRUH OBLEČENÍ:
   </strong>
   baseballová čepice týmu Boston Red Sox z roku 2004
   <br/>
   <strong>
    VADA/VADY:
   </strong>
   Chybějící nastavení velikosti zezadu čepice; logo zepředu částečně odstraněno
   <br/>
   <strong>
    VÝSLEDKY TESTU:
   </strong>
   Umístěn vedle subjektu, který je v zapečetěné místnosti, je stůl na kterém je nabitá 9mm pistol "Baby Eagle", zapalovač ke grilu a sekyrka. D-690 se kvůli testu rozhodl obléct si čepici kšiltem dozadu; potenciální efekty tohoto rozhodnutí na výsledky tohoto testu jsou neznámé. Subjekt projevil neochotu k dotknutí se jakéhokoliv z předmětů na stole po několik hodin; jídlo i voda byly nezbytně poskytnuty. Po čtyřech (4) hodinách nicnedělání subjekt vzal zbraň a prozkoumal ji; držel ji přibližně v úrovni očí, poté zbraň vystřelila do čela D-690, kde by se přesně měl nacházet pruh k již zmíněnému nastavení velikosti kšiltovky. Kulka proletěla skrz část kšiltovky, kde chyběla část jejího loga.
  </p>
  <p>
   <strong>
    SUBJEKTY:
   </strong>
   D-736, 22-letý běloch; D-771, 23-letý běloch
   <br/>
   <strong>
    DRUH OBLEČENÍ:
   </strong>
   Burgundský pruhovaný svetr z roku 1973
   <br/>
   <strong>
    VADA/VADY:
   </strong>
   Druh oblečení je částečně snědený moly; několik obřích děr z přední strany svetru
   <br/>
   <strong>
    VÝSLEDKY TESTU:
   </strong>
   D-736 byl požádán výzkumným personálem o to, aby si na sebe navlékl svetr, což tak pod pohrůžkou učinil. D-771 byla podána nabytá zbraň mimo zrak druhého účastníka testu a bylo mu nařízeno, aby vystřelil všech šest (6) nábojů směrem k D-736 až mu bude dán signál. Po provedení bylo zaznamenáno, že každý z výstřelů padl skrze jednu z děr na svetru, čímž zůstalo oblečení netknuté a D-736 byl zabit. Zbraň byla zajištěna; přeživší subjekt byl transportován zpět na místo odkud byl poslán.
  </p>
  <p>
   <strong>
    SUBJEKT:
   </strong>
   D-771, 23-letý běloch
   <br/>
   <strong>
    DRUH OBLEČENÍ:
   </strong>
   Svetr z předešlého testu
   <br/>
   <strong>
    VADA/VADY:
   </strong>
   Ty samé, co už již byly zmíněné v předešlém záznamu
   <br/>
   <strong>
    VÝSLEDKY TESTU:
   </strong>
   D-771 byl tentokrát poslán do prázdné místnosti s rozměry 15 m x 15 m x 15 m; jediné předměty v jeho blízkosti byla světla nad jeho hlavou. Subjekt si zpočátku ztěžoval na nudu, poté si lehl na záda a šel spát. Po 2 hodinách a 14 minutách, dvě (2) trubice fluorescentních světel na stropě se z ničeho nic uvolnily a spadly. Obě dopadly přímo skrz díry ve svetru, přičemž se poté při dopadu rozbily.; jedna (1) z trubic se rozbila na zubaté kusy, které v několika oblastech probodly D-771, ale opět to byla pouze ta místa, kde se ve svetru nacházely díry. Subjekt vydržel naživu ještě dalších šest (6) minut, poté zemřel. Další lokace testování bude vybrána tak, aby se minimalizovalo jakékoliv možné poškození v oblasti.
  </p>
  <p>
   <strong>
    SUBJEKT:
   </strong>
   Dr. ██████ [Nenaplánovaný experiment; neidentifikovaná osoba zanechala oblečení z SCP-025 na stole Dr. ██████, které se podobalo jeho vlastnímu stylu oblečení. Jakákoliv informace o tomto incidentu, anebo o pachateli, by měla být nahlášena nadřízeným.]
   <br/>
   <strong>
    DRUH OBLEČENÍ:
   </strong>
   Lehký šátek zbarvený do několika barev
   <br/>
   <strong>
    VADA/VADY:
   </strong>
   Velice silné stažení švu, což učinilo prostor v prostředku šály mnohem kratší a těsnější.
   <br/>
   <strong>
    VÝSLEDKY TESTU:
   </strong>
   Podle itineráře na sobě nosí Dr. ██████ předmět z SCP-025, na cestě byl blízko u SCP-███ ve dne ██/██/████ kvůli rutinnímu testování. Jenomže se poté odchýlil ze své cesty a šel směrem do úplně jiného křídla budovy. Subjekt poté vstoupil do blízkosti
   <a href="/scp-173">
    SCP-173
   </a>
   bez jakéhokoliv doprovodu nebo následování bezpečnostních postupů a poté co uslyšel, jak se dveře zavírají, mrkl. Příčina smrti je zapsána jako uškrcení, jež způsobilo rozdrcení průdušnice.
  </p>
  <p>
   <strong>
    SUBJEKT:
   </strong>
   D-802, 30-letá hispánská žena
   <br/>
   <strong>
    DRUH OBLEČENÍ:
   </strong>
   bílé triko z osmdesátých let ve stylu
   <em>
    Flashdance
   </em>
   <br/>
   <strong>
    VADA/VADY:
   </strong>
   Chybí pravý rukáv, levý je zcela uříznutý a celá spodní část je roztržená
   <br/>
   <strong>
    VÝSLEDKY TESTU:
   </strong>
   [DATA VYMAZÁNA]. Všichni přítomni byli pravděpodobně nakaženi, poté posláni do karantény a [DATA VYMAZÁNA].
   <br/>
   Jakékoliv další testování módy z osmdesátých let bylo odloženo na neurčito kvůli výdajům a bezpečnostním hazardům již zmíněného experimentu. Úplný úklid by měl trvat ještě ██ týdnů navíc.
  </p>
 </blockquote>
 <p>
  Další testování povoleno; nyní se čeká na odhalení výsledků.
 </p>
</div>
