<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-172
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Všichni pracovníci, kteří chtějí získat přístup k SCP-172 musí projít hodinovým výcvikovým kurzem. Na jakoukoli interakci s SCP-172 musí dohlížet alespoň jeden zaměstnanec s prověrkou úrovně 4, který může podle svého uvážení ukončit interakci. Všechny protokoly, výkresy a písemné materiály vytvořené SCP-172 musí být předány se souhlasem Dr. █████. Přijatelné požadavky SCP-172 mohou být splněny. Objekt může opustit svoji celu s patřičným povolením, přičemž musí být doprovázen členem ochranky 4 úrovně.
 </p>
 <p>
  V zadržovací komoře s SCP-172 by měl být umístěn ozbrojený člen ochranky. V případě pokusu o útěk by mělo být SCP-172 nejprve vyzváno, aby ukončilo svou aktivitu a následně přemístěno zpět do cely. Zadržovací cela musí být vybavena papírem, tužkami a veškerým příslušenstvím, které bude SCP-172 vyžadovat. Stoly, židle a další nábytek mohou být poskytnuty se souhlasem Dr. █████. Po přechodu do klidového stavu by mělo být SCP-172 uloženo v přepravním kontejneru až do dalšího natažení.
 </p>
 <p>
  <strong>
   Popis:
  </strong>
  SCP-172 vypadá jako 34letý muž, jeho výška je 185 cm, váží 175,5 kg, má černý knír a pochází z Ruska. SCP-172 je velmi inteligentní a přátelský, i když kvůli některým jeho vlastnostem se může zdát monotónní, repetitivní a nudný. SCP-172 miluje oblečení z druhé poloviny devatenáctého století a kolem krku nosí velký zdobený klíč, zavěšený na dlouhém řetízku. SCP-172 se nikdy neoznačilo žádným jménem a nemá nic proti tomu, že bude označováno svým číslem.
 </p>
 <p>
  Zevnitř je SCP-172 neuvěřitelně složitý stroj. Při poslední kontrole obsahoval více než dva miliony pohyblivých součástek a osmnáct milionů dodatečných komponentů. Komponenty jsou vyrobeny ze skla, hedvábí, železa, dřeva, mosazi, pryže a některých dalších materiálů. Podobnost konstrukce mezi SCP-172 a
  <a class="newpage" href="/scp-2776">
   SCP-2776
  </a>
  naznačuje, že objekty vytvořila stejná osoba. SCP-172 má také několik modulů, které lze instalovat do slotu v hrudníku. Zdá se, že mění své chování, řeč, pohyblivost a několik dalších parametrů v závislosti na pozici komponentů modulu. SCP-172 má čtyřicet šest modulů, z nichž tři postavil, zatímco byl v zajetí Nadace. V současné době je do SCP-172 zaveden modul „inženýr.“ SCP-172 dal svým modulům popis "domovník," "voják," "lékař," "matka" a "král." Seznam však není úplný (viz Dokument #172-2). Moduly nesmí být za žádných okolností změněny bez schválení O5.
 </p>
 <p>
  SCP-172 je poháněn natahovací pružinou, která se natahuje klíčem. Otvor pro klíč se nachází vzadu na krku. SCP-172 může na jedno natažení pracovat až po dobu osmi hodin. Aktivovaný SCP-172 se neliší od lidské bytosti a může provádět všechny lidské funkce. SCP-172 nepotřebuje jídlo, vzduch ani spánek, ale pokud je to možné, spí, jí a dýchá. SCP-172 je nesmírně poslušné a provádí všechny zadané příkazy.
 </p>
 <p>
  SCP-172 si není vědomo své podstaty, tvrdí, že je člověk, i když mu jsou ukázány jeho vnitřní komponenty. SCP-172 je extrémně citlivé, vyžaduje velmi pečlivé zacházení a je potřeba jej udržovat v provozuschopném stavu. Dovednosti SCP-172 s mechanismy jsou až zázračné. SCP-172 je schopno analyzovat, duplikovat, rozebrat a znovu sestavit jakékoli mechanické zařízení, které mu je dodáno. Tato skutečnost byla zjištěna, když se objektu podařilo dostat přes všechny zámky, které byly použity na jeho celu. Také vytvořil několik kopií nebo "vylepšených” verzí mechanických SCP, přičemž při tomto procesu byla použita nesmírně komplexní mechanika. Zejména [DATA VYMAZÁNA].
 </p>
 <hr/>
 <p>
  <strong>
   Dokument #172-4R:
  </strong>
  Zpráva z nalezení SCP-172
 </p>
 <p>
  SCP-172 bylo objeveno po první světové válce, v suterénu jedné z rezidencí Carské rodiny. Dům byl poškozen náhodně letící bombou, suterén a jeho obsah byly v žalostném stavu, ale SCP-172, které se nacházelo v železné skříni s "moduly" a klíčem nebylo poškozeno. Pracovníci jej zabavili a s veškerým příslušenstvím jej převezli na testovací stanoviště. Při převozu se SCP-172 probudilo pozdravilo a každého v ruštině. Agent ████████████ překvapeně vykřikl, načež se objekt uklonil a pozdravil, tentokrát anglicky. V rozhovoru, SCP-172 prohlašovalo, že poslední, na co si vzpomíná, je, že si hrál s malým chlapcem. Chlapec odešel, SCP-172 se cítilo „velmi unaveně“ a vrátilo se do své krabice. Nepamatuje si svého tvůrce, proces stvoření ani jméno.
 </p>
</div>
