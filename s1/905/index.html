<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-905
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-905 musí být zadrženo v zadržovací cele velikosti 6 m x 6 m x 3 m nabarvené matně černou barvou. V cele se nesmí nacházet žádná okna, ani zrcadla. V cele musí být nainstalovány dvě LED pásky. SCP-905 musí být krmeno po 20 minut každé čtyři hodiny.
 </p>
 <p>
  Vzhledem k aktuální regulaci ohledně "Gentlemanů" musí být SCP-905 zadrženo v Hale ██ Oblasti-██.
 </p>
 <p>
  <strong>
   Popis:
  </strong>
  SCP-905 je uvědomělá entita složená z fotonů. Tyto fotony formují humanoidní postavu, která byla popsána jako "rozmazaná, ale jasná". Je přibližně 1,75 m vysoká, nicméně hmotnost je neměřitelná. SCP-905 dokáže mluvit za pomoci manipulace vzduchovými částicemi, avšak mechanismus této akce není znám.
 </p>
 <p>
  SCP-905 je schopno pohybu jako lidský muž stejné stavby těla, ale kvůli jeho složení z fotonů není schopno manipulovat s pevnými objekty jinak, než skrze slabou elektromagnetickou radiaci. Pevné látky, jako jsou například dveře, musí být pro SCP-905 posunuty, aby mohlo vejít do místnosti.
 </p>
 <p>
  SCP-905 má schopnost procházet okny a ostatními průzračnými objekty. Fotony, ze kterých je SCP-905 složeno, následují obvyklé zákony pravděpodobnosti a přibližně 5% se od průhledného objektu odrazí, čímž se fotony dostanou mimo vliv SCP-905. SCP-905 toto popisuje jako bolestivé, ale snesitelné.
 </p>
 <p>
  SCP-905 ztrácí fotony konstantním tempem přibližně 0,001% jeho celkového objemu za vteřinu. Tyto fotony jsou vysílány na vlnové délce ~380nm do ~780nm, nebo-li ve viditelném spektru. SCP-905 vykazuje schopnost měnit vysílané vlnové délky tak, aby odpovídaly jeho pozadí. Neexistence stínu SCP-905 může detekování skrytého SCP-905 činit problematické.
 </p>
 <p>
  SCP-905 není schopno absorbovat barevné světlo. Kvůli neustálé ztrátě fotonů musí být SCP-905 pravidelně "krmeno", aby si udrželo "zdravý" objem těla.
 </p>
 <p>
  Naopak přílišné krmení SCP-905 způsobuje přesycení. SCP-905 toto shledává extrémně bolestivé a popisuje pocit podobný lidským popáleninám. Umístění zrcadla blízko SCP-905 ve snaze "nakrmit" SCP-905 jeho vlastními emisemi způsobí u SCP-905 extrémní nepohodlí. Na dotaz SCP-905 odpovědělo: „Líbilo by se vám jíst své vlastní [PŘEBYTEČNÉ VYMAZÁNO]?“
 </p>
 <p>
  SCP-905 bylo nalezeno u [DATA VYMAZÁNA] vstupu do Oblasti-██.
 </p>
 <p>
  <strong>
   Dodatek 905-1:
  </strong>
  Slova "Mr. Chameleon z kolekce Malých Gentlemanů
  <sup>
   ®
  </sup>
  od Doktora Wondertainmenta" jsou vytištěna na levém "lýtku" SCP-905. SCP-905 vykazuje neschopnost změnit vlnovou délku emitovanou tímto nápisem. Toto označení odpovídá položce "1" v dokumentu
  <a href="/scp-909">
   SCP-909
  </a>
  -a.
 </p>
</div>
