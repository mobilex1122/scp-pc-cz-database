<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-884
 </p>
 <p>
  <strong>
   Třída Objektu:
  </strong>
  <span style="text-decoration: line-through;">
   Safe
  </span>
  Euclid
 </p>
 <p>
  <strong>
   Speciální Zadržovací Procedury
  </strong>
  :
  <span style="text-decoration: line-through;">
   SCP-884-4 je drženo v Sejfu 147 v Oblasti-██. SCP-884-4 může být vyžádáno kvůli výzkumu pro Dr. Cho, nebo Dr. Ignit.
  </span>
  Vzhledem k událostem z 11. ledna roku 20██, je veškerý přístup k SCP-884-4 aktuálně zamítnut a všechny žádosti o prozkoumání, či testování SCP-884-4 musí být schváleny přímo O5-█. SCP-884-4 je umístěno hluboko ve skladišti Oblasti-██.
 </p>
 <p>
  <strong>
   Popis
  </strong>
  : SCP-884-4 je pánské zrcadlo na holení, vyrobené ze skla a slonoviny, nejspíše vyrobené někdy kolem roku 1914. Jedná se o poslední zbývající objekt z celého setu pánských nástrojů, přičemž všechny ostatní byly ztraceny během testování a ukradeny na počátku minulého století. (Mezi další části patřily SCP-884-2 "Žiletka", jež bylo ukradeno Povstáním Chaosu během oddělení od Nadace, nebo SCP-884-6 "Hřeben", jež bylo neutralizováno během incidentu SCP-884-6-4172. Pro dodatečné informace o zbývajících objektech klasifikovaných jako SCP-884, viz. soubor
  <a href="/scp-884-original-collection">
   SCP-884: Původní Kolekce
  </a>
  .)
 </p>
 <p>
  SCP-884-4 má slabé halucinogenní vlastnosti. Subjekty které jej použily během holení poznamenaly, že v zrcadle nevidí úbytek ochlupení, což způsobuje opakované pokusy o oholení oblastí obličeje, které již ve skutečnosti byly oholeny. To většinou končí iritací a v jednom případě k přeříznutí krční tepny. Kromě toho nebyly objeveny žádné další důležité efekty. Od 12. prosince roku 19██ je SCP-884-4 uloženo ve Skladovacím Sejfu 147 v Oblasti-██. Viz
  <strong>
   Dodatek 884-4-9
  </strong>
  a
  <strong>
   Dodatek 884-4-10.
  </strong>
 </p>
 <hr/>
 <p>
  <strong>
   Dodatek 1: SCP-884-4
  </strong>
  <br/>
  Dle varování Povstaleckého přeběhlíka A████, jednoho ze tří agentů jež otevřeně přišel za Nadací s informacemi o Povstání a žádostí o možnost návratu, přikázali Nadační úředníci aby bylo SCP-884-4 přemístěno do bezpečnější lokace v Oblasti-██.
 </p>
 <p>
  <strong>
   Dodatek 2: SCP-884-4
  </strong>
  <br/>
  <em>
   19. února roku 195█, Záznam o Incidentu SCP-884-4
  </em>
  : Po smrti Agenta Norrise a Dr. Ignit dne 14. října roku 19██, rukou agentů Povstání Chaosu, byl Povstalecký přeběhlík A████ terminován. SCP-884-4 překlasifikováno jako
  <em>
   Ztracené
  </em>
  .
 </p>
 <p>
  <strong>
   Dodatek 3: SCP-884-4
  </strong>
  <br/>
  <em>
   11. dubna roku 195█, Záznam o Zajištění SCP-884-4
  </em>
  : Úspěšné útoky na Povstalecké skladovací oblasti přinesly získání SCP-███, SCP-884-4, SCP-███, a nejméně █ anomálních objektů. SCP-884-4 bylo objeveno v Povstalecké laboratoři, kde bylo prováděno mnoho různých experimentů včetně [DATA VYMAZÁNA] a [DATA VYMAZÁNA]. Agent Jones a Desátník Blake byli oceněni za své úsilí a za opětovné získání SCP-884-4 i přes velké obtíže. Oběma byli uděleny [VYMAZÁNO] za jejich akce a jeden týden placené dovolené. Dr. Cho dostal laboratoř a personál potřebný k rekonstrukci Povstaleckého výzkumu.
 </p>
 <p>
  <strong>
   Dodatek 4: SCP-884-4
  </strong>
  <br/>
  Extenzivní testování odhalilo, že Povstalecké testování nemělo důvod. SCP-884-4 bylo přeloženo do skladiště v Oblasti-██. Pro úplnou zprávu o testech a výzkumu, viz. přiložený dokument SCP-884-4-███████.
 </p>
 <p>
  <strong>
   Dodatek 5: SCP-884-4
  </strong>
  <br/>
  <em>
   2. října roku 19██, Ohledně Akce Povstání č.327
  </em>
  : Povstání Chaosu provedlo útok na Oblast-██, při němž ztratili přibližně ████ (█) ze svého počtu. Jediným cílem útoku, ke kterému vedly důkazy, byl zadržovací sejf SCP-884-4. Na příkaz O5-██ bylo testování s SCP-884-4 znovu otevřeno.
 </p>
 <p>
  <strong>
   Dodatek 6: SCP-884-4
  </strong>
  <br/>
  Vzhledem k utonutí Dr. Cho roku 19██, byl Dr. Rasmusson požádán aby vedl výzkum SCP-884-4. Výzkumníci budou povoláni k úkolu dne 11. ledna roku 19██.
 </p>
 <p>
  <strong>
   Dodatek 7: SCP-884-4
  </strong>
  <br/>
  <em>
   Záznam Dr. Rasmussona, Leden, 19██
  </em>
  : Po dvou letech neukázaly testy žádné dodatečné abnormality u SCP-884-4. Vzhledem k přetrvávající hrozby Povstání je doporučeno, aby bylo SCP-884-4 pečlivě uskladněno a aby byli vysláni agenti kvůli získání informací ohledně SCP-884-4 od Povstání.
  <br/>
  <a name="IHOI">
  </a>
  <br/>
  <strong>
   Dodatek 8: SCP-884-4
  </strong>
  <br/>
  <em>
   Terénní Přenos od Agenta L██████, 20██, Po Obdržení Finální Zprávy od Agenta P█████
  </em>
  : Díky hlubokému utajení a přenosům Agenta P█████ byly obdrženy důležité informace ohledně SCP-884-4, většina z nich byly původně informace odstraněné z Nadačních archivů před oddělením Povstání členy této frakce, především vedoucím výzkumníkem, Dr. G████. SCP-884-4 musí být dáno bezpečně pod zámek a všichni Nadační zaměstnanci jež s ním přišli do styku se musí nahlásit Dr. S████ pro okamžité ohledání. Konečná zpráva bude podána Radě O5 pomocí kurýra do 24 hodin.
 </p>
 <p>
  <strong>
   Dodatek 9: SCP-884-4
  </strong>
  <br/>
  SCP-884-4 musí být umístěno hluboko ve skladišti Oblasti-██. Žádný kontakt s SCP-884-4 se nepovoluje. SCP-884-4 je nyní klasifikováno jako Euclid dokud nebude vydána konečná prognóza Agentem L███████ a Dr. S██████. -
  <em>
   O5-2
  </em>
 </p>
 <p>
  <strong>
   Dodatek 10: SCP-884-4
  </strong>
 </p>
 <blockquote>
  <p>
   <em>
    Konečná Zpráva Agenta L██████ :
   </em>
   : Po téměř osmi letech co na tomto případě pracuji jej s velkým potěšením uzavírám. SCP-884-4 bylo v našich kruzích pokračujícím tajemstvím a objektem zájmu Povstání (které při snaze o jeho získání obětovalo nejméně dvacet vlastních mužů), což z něj dělalo velmi zajímavý objekt. Ovšem skutečná pravda nám nebyla známa až dokud se Nadačním agentům nepodařilo odhalit skutečný motiv Povstání. A i tak je možné, že celé důsledky nikdy nepoznáme.
  </p>
  <p>
   Kromě onoho podivného efektu, mělo SCP-884-4 další, dlouhodobý symptom, který jsme během testování neodhalili kvůli obměně subjektů Třídy D. Kolem čtvrtého až sedmého roku po vystavení pocítí oběti SCP-884-4 to, čemu Dr. S████ říkal "pochyby." Symptomy začínají zlehka, většinou jenom jako ověřování a opětovné ověřování záznamů a výsledků, ujišťování se že dveře jsou zamčené, atd. V počátcích je to téměř nerozeznatelné od obsedantně kompulzivní poruchy.
  </p>
  <p>
   Pozdější symptomy se objevují v následujících dvou až šesti letech a způsobují zvyšující se neschopnost dokončit záznamy, potíže s učiněním jednoduchých rozhodnutí a eventuálně kompletní neschopnost činit rozhodnutí. Doposud nenašel Dr. S████ žádný způsob jak tyto potíže léčit a ovlivněný personál by měl být přeřazen do nižších pozic. Ukazuje se že jsou extrémně užiteční kvůli své kompulzi, alespoň dokud se neobjeví pokročilejší stádia a Nadace ušetřila velké množství zdrojů tím, že je takto používá.
  </p>
  <p>
   Co se týče zapletení Povstalců, můj názor je takový, že jejich motivy byly jednoduché. Chtěli aby Nadace experimentovala na SCP-884-4, aby nakazila více a více členů Nadace. Kvůli jednoduché práci a nízké úrovni přiřazených výzkumníků bylo objeveno kolem ████ ████████ (████) jednotlivých případů infekce, více než ███ krát víc personálu co při tom samotné Povstání ztratilo. Přezkoumání příčin smrti u prakticky každé osoby spojené s výzkumem na SCP-884-4 ukázalo, že všechny měly něco do činění s neschopností učinit klíčové rozhodnutí v důležitý moment. Například Agent Jones na moment zaváhal když si měl vybrat mezi vytažením zbraně a útěkem když se setkal s SCP-███ roku 195█ a doplatil na to. Dr. Cho se utopil roku 19██, nejspíše proto, že se nedokázal rozhodnout zda už je čas vylézt z vany.
  </p>
  <p>
   Jedná se o jeden z nejelegantnějších a nejvíce dlouhodobých plánů jež Povstání kdy mělo a jeho efektivita je očividná. Doporučuji okamžité vyšetření SCP objektů o nichž víme, že byly v rukou bývalých členů Povstání a dočasné přerušení probíhajících výzkumů.
  </p>
  <p>
   Agent L█████, Zadržovací Specialista Druhé Třídy
  </p>
 </blockquote>
</div>
