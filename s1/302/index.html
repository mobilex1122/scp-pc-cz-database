<div id="page-content">
 <div style="clear:both;">
 </div>
 <p>
  <strong>
   Objekt #:
  </strong>
  SCP-302
 </p>
 <p>
  <strong>
   Třída Objektu:
  </strong>
  Safe
 </p>
 <p>
  <strong>
   Speciální Zadržovací Procedury:
  </strong>
  SCP-302 musí být uchováváno v Oblasti-[VYMAZÁNO] v rámci protokolů Safe-3. S artefaktem by mělo být zacházeno výhradně v rukavicích, a to s nejvyšší opatrností, aby artefakt nepřicházel do kontaktu s pokožkou neoprávněného personálu. Jakýkoli personál, který nebyl přiřazen k testování objektu a začíná vykazovat známky účinků SCP-302, může požádat o terminaci. Všechny subjekty ovlivněné SCP-302 by měly být terminovány nejdéle po osmi (8) dnech z důvodu [DATA VYMAZÁNA].
 </p>
 <p>
  <strong>
   Popis:
  </strong>
  SCP-302 je malá cínová socha s povrchem z bronzu/patiny, vyobrazující dva mravence nesoucí list. Kdykoli se artefakt dostane do přímého kontaktu s lidskou pokožkou, najde na sobě dotyčná osoba do 2 hodin jednoho malého, relativně neškodného mravence. Tento mravenec může patřit k několika různým malým druhům mravenců a jeho vzhled zřídka vyvolává velké znepokojení. Je nutné poznamenat, že ve všech zaznamenaných případech si subjekty vždy zřetelně všimly tohoto prvního mravence a plně si ho pamatují.
 </p>
 <p>
  Poté se na exponovaném subjektu každým dnem objevuje exponenciálně rostoucí počet mravenců. Napříč dnem se počet mravenců pohybuje v rozmezí 3
  <sup>
   X
  </sup>
  až 5
  <sup>
   X
  </sup>
  , kde X je počet dní od počátečního kontaktu s SCP-302. Nejen že postupem času roste počet mravenců, ale také se mění jejich druh. Nejprve se objevují menší, minimálně škodlivé druhy, které později přecházejí na větší druhy, mnohdy s bolestivějšími bodnutími nebo kousnutími.
 </p>
 <p>
  Zdá se, že mravenci vycházejí z nejbližšího nesledovaného prostoru; to zahrnuje zpod oděvů, blízkých předmětů nebo, pokud nejsou ponechány žádné alternativy, tělesné otvory. Mravenci se zdají být zvlášť zaneprázdněni zkoumáním nebo napadáním postiženého jedince a nepřestanou, dokud nezemřou buď oni sami, nebo subjekt.
 </p>
 <p>
  <strong>
   Dodatek 302-01:
  </strong>
  Subjektem druhého testování byl zaměstnanec třídy D. Subjektu bylo řečeno, že se zúčastní „studie, která zkoumá, jak může týden relaxace ovlivnit výkon personálu třídy D“ a byl držen v „relaxační komoře“ s vybavením na cvičení, různými knihami, časopisy a barevnou televizí. Subjekt byl vystaven SCP-302 bez jeho vědomí.
 </p>
 <p>
  <strong>
   «Testovací protokol 2»
  </strong>
 </p>
 <blockquote>
  <p>
   <strong>
    Den 1. a 2.
   </strong>
   <br/>
   Subjekt tráví čas volnočasovými aktivitami. Subjekt vyjadřuje velké uspokojení a nehlásí nic neobvyklého.
   <br/>
   <strong>
    3. den
   </strong>
   <br/>
   Subjekt hlásí malý problém s mravenci a připouští, že je to pravděpodobně jeho chyba, když nechal drobky spadnout na gauč a koberec. Subjekt připouští, že si před dvěma dny všiml mravence, ale nemyslel si, že to stojí za zmínku. Subjekt hlásí jinak velkou spokojenost a požaduje sprej s insekticidem.
   <br/>
   <strong>
    4. den
   </strong>
   <br/>
   Subjekt uvádí, že mravenčí problém přetrvává navzdory jeho úsilí rozstřikovat po místnosti insekticid a mravenci jsou stále početnější a občasně působí bolesti. Subjekt uvádí, že mravenci vypadají větší a odlišní od těch, které viděl den předtím. Subjekt s experimentem stále hlásí relativní spokojenost.
   <br/>
   <strong>
    5. den
   </strong>
   <br/>
   Subjekt hlásí velkou mrzutost a zvýšenou bolest, protože mravenci jsou nyní téměř vždy na jeho pokožce. Zdá se, že mravenci se znovu změnili, jsou agresivnější a rozrušenější. V tomto okamžiku subjekt nabyl podezření, že mravenci nejsou normální povahy.
   <br/>
   <strong>
    6. den
   </strong>
   <br/>
   Subjekt je ve velké bolesti. V průměru se po celý den na subjektu každou minutu objevuje pět (5) tropických mravenců zelených (
   <em>
    Rhytidoponera metallica
   </em>
   ). Subjekt se stává agresivním v důsledku bolesti a vyžaduje propuštění z komory. Předstírání experimentu je zrušeno a subjekt je znehybněný a je mu poskytnuta lékařská péče.
   <br/>
   <strong>
    7. den
   </strong>
   <br/>
   Subjekt je ve velké bolesti. V průměru se u subjektu každou minutu objevuje dvacet pět (25) tropických ohnivých mravenců (
   <em>
    Solenopsis solenopsidis
   </em>
   ). Subjekt vyžaduje nepřetržité odstraňování mravenců.
   <br/>
   <strong>
    8. den
   </strong>
   <br/>
   Subjekt je po většinu dne silně medikovaný a v bezvědomí. Každou minutu se na subjektu objeví průměrně sto čtyřicet (140) mravenců druhu
   <em>
    Paraponera clavata
   </em>
   . Je nutné rychlé odstranění mravenců a protizánětlivé léky.
   <br/>
   <strong>
    Den 9
   </strong>
   <br/>
   [DATA VYMAZÁNA]. Subjekt je spolu s experimentem terminovány.
  </p>
 </blockquote>
</div>
