<div id="page-content">
 <div style="clear:both;">
 </div>
 <div class="scp-image-block block-right" style="width:300px;">
  <img alt="monkey-new.jpg" class="image" src="http://scp-wiki.wdfiles.com/local--files/scp-039/monkey-new.jpg" style="width:300px;"/>
  <div class="scp-image-caption" style="width:300px;">
   <p>
    Samčí instance SCP-039.
   </p>
  </div>
 </div>
 <p>
  <strong>
   Objekt #:
  </strong>
  SCP-039
 </p>
 <p>
  <strong>
   Třída Objektu:
  </strong>
  Euclid
 </p>
 <p>
  <strong>
   Speciální Zadržovací Procedury:
  </strong>
  Veškeré instance SCP-039 musí být zadrženy v Zadržovací Jednotce-2B, pro Pozorování Divokých Exponátů
  <a href="http://scp-cs.wikidot.com/secure-facility-dossier-site-77" target="_blank">
   Oblasti-77
  </a>
  . Alespoň dva (2) strážníci musí monitorovat vnitřek a vnějšek zadržovací cely SCP-039 a musí se střídat každých šest (6) hodin. Zaměstnanci do cely SCP-039 musí vstupovat pouze s eskortním týmem, složeným z oblastní stráže a to pouze za účelem provedení testů a kontroly jednotky kvůli možnému narušení zadržení či přechovávání kontrabandů. Tato kontrola by měla být prováděna jednou týdně.
 </p>
 <p>
  Protože dne 18. 9. 20██ SCP-039-8 přešlo do gravidního stavu, za bezpečnost jeho zadržení nyní ručí zaměstnanci veterinárního oddělení.
 </p>
 <p>
  <strong>
   Popis:
  </strong>
  SCP-039 zahrnuje dvacet tři (23) jedinců druhu
  <em>
   Nasalis larvatus
  </em>
  , nebo-li Kahau Nosatý, kteří podstoupily radikální anatomické modifikace. Oči a ústní otvory jim zcela chybí, tudíž jejich tvář zůstává, až na nos a doprovodné nosní cesty, kompletně holá. Instance SCP-039 oplývají nadprůměrným smyslovým vnímáním v oblastech sluchu a hmatu, jakožto kompenzace za slepotu. Objekty jsou závislé na fyzickém kontaktu s předměty a spoléhají se na zvuky, které vydávají za pomoci nosních dutin, jakožto formu echolokace, která jim umožňuje orientovat se v prostoru. Pitvy prokázaly, že instance SCP-039 postrádají jakoukoli formu zažívacího traktu; to, jak získávají výživné látky — nebo jak bez něj vůbec přežívají — je stále předmětem výzkumu.
 </p>
 <p>
  Instance SCP-039 vykazují známky vysoké inteligence. Mezi příklady patří komunikace za pomoci zvuků z nosních dutin, porozumění mluvenému slovu a komplexní znalosti na poli strojírenství. Dospělí jedinci prokázali schopnost pracovat s různým mechanickým nářadím a taktéž jsou schopni opravovat a produkovat různé kusy techniky. Dokáží například rozložit a následně složit spalovací motor či efektivně rozvést elektrické vedení po malém bytovém pokoji. Testování prokázalo, že SCP-039 lépe pracují individuálně, poněvadž ve skupině se navzájem často rozptylují.
 </p>
 <p>
  Při práci se instance SCP-039 příležitostně chytí za břicho a začnou vydávat zoufale znějící zvuky. Pokud je v jejich blízkosti potrava, pokusí se rozmazat tuto substanci po svém obličeji. V tuto chvíli se zdá nejpravděpodobnější hypotéza, která připisuje vznik SCP-039 výsledku umělé manipulace s obyčejnými jedinci druhu
  <em>
   Nasalis larvatus
  </em>
  . Dokumenty získané během zadržení tuto hypotézu podporují. (viz
  <strong>
   Dodatek SCP-039-A
  </strong>
  )
 </p>
 <p>
  Instance SCP-039 jsou plně schopné se rozmnožovat stejně, jako
  <em>
   Nasalis larvatus
  </em>
  ; v době psaní tohoto dokumentu se narodilo již pět (5) instancí SCP-039. Jedinci jsou si vzájemně velice blízcí a o novorozené se starají všechny dospělé instance toho schopné. Nově narození jedinci se rodí se stejnými anatomickými anomáliemi, jako původní instance SCP-039, avšak znalosti v oblasti inženýrství se u nich neobjevují. Rodiče pak novorozence učí komunikaci a základním dovednostem, až do věku šesti (6) měsíců, poté je začleněn do kolektivu a je vyučován i ostatními dospělými jedinci.
 </p>
 <p>
  Instance SCP-039 byly nalezeny ve výzkumném zařízení, padesát (50) kilometrů od nejbližšího města – ████████, Nevada. Dle dokumentů nalezených při zadržení byl vlastníkem zařízení ██████ █████, společnost, která dotovala výzkum zdokonalení přirozených lidských vlastností. Není známo jak dlouho těchto dvacet (20) instancí SCP-039 obývalo a spravovalo toto zařízení. Další získané dokumenty naznačují, že účelem projektu bylo vytvořit vědomí podobné tomu lidskému. Tento projekt byl ukončen nedlouho před bankrotem společnosti a její majetek byl prodán nejmenované skupině. Další vyšetřování ██████ █████ a skupiny, ke které se dostal její majetek, odhalil i několik dalších anomálních objektů, ku příkladu
  <a class="newpage" href="/scp-1513">
   SCP-1513
  </a>
  .
 </p>
 <p>
  <strong>
   Dodatek SCP-039-A
  </strong>
  Jedna další instance SCP-039 byla nalezena během zadržování
  <a class="newpage" href="/scp-1328">
   SCP-1328
  </a>
  . Agenti v tuto chvíli vyšetřují každé hlášení, které naznačuje existenci dalších volně žijících jedinců.
 </p>
 <p>
  <strong>
   Dodatek SCP-039-B
  </strong>
  Několik dokumentů získaných při prvotním zadržení, zdá se, že obsahuji poznámky o raných pokusech o prototyp SCP-039. Výzkumníci se pokouší vyvinout způsob, kterým by se daly vytvořit další instance, avšak poškození, které poznámky utrpěli způsobilo, že je jejich velká část již nečitelná.
 </p>
 <div style="text-align: center;">
  <div class="collapsible-block">
   <div class="collapsible-block-folded">
    <a class="collapsible-block-link" href="javascript:;">
     Otevřít Dokumenty SCP-039-1 až -16
    </a>
   </div>
   <div class="collapsible-block-unfolded" style="display:none">
    <div class="collapsible-block-unfolded-link">
     <a class="collapsible-block-link" href="javascript:;">
      Zavřít
     </a>
    </div>
    <div class="collapsible-block-content">
    </div>
    <blockquote>
     <p>
      …odstranění jsou téměř o 100% produktivnější a to ani nemluvím o čase, který získáme díky menšímu množství přestávek. Vzhledem k tomu, jak byl tento pokus úspěšný, bychom měli zvážit možnost odstranění i dalších otvorů, tedy pokud jejich nahrazení, či odstranění neomezí jejich výkonnost.
      <br/>
      Wernher je dnes pozoroval při práci a všiml si, že se někteří čas od času chytali za břicho. Zdá se, že se u nich projevují fantomové křeče z hladu a to i přes to, že již žádnou potravu nepotřebují. Jestli to nijak nenaruší jejich produktivitu, nevidím důvod cokoliv měnit.
     </p>
    </blockquote>
    <blockquote>
     <p>
      Zkusili jsme jim vyjmout zrakové orgány a nechat je pracovat podle paměti. Po pár neúspěšných pokusech jsme jednoho z nich dostali na takovou úroveň, že se vyrovná kontrolnímu testu. Rozhodli jsme se dále pokračovat tímto směrem a pokud budou všechny testy úspěšné, aplikujeme tuto proceduru i u ostatních jedinců.
      <br/>
      <em>
       EDIT:
      </em>
      Máme tu pokrok. zdá se, že odstranění zrakových orgánů zvýšilo citlivost jejich hmatových orgánů a, jak se dalo očekávat, jejich produktivita se zvýšila, což výrazně předčilo veškerá očekávání. Na základě toho jsme tyto změny provedli i u ostatních jedinců. Někteří to sice nezvládli, ale ty se alespoň hodí na náhradní díly a tak jsme je zatím uskladnili.
     </p>
    </blockquote>
    <blockquote>
     <p>
      Po úspěchu s očima navrhl Damien možnost zvýšení citlivosti jejich sluchu, což by mohlo zlepšit jejich produktivitu. Pokud zůstanou v továrně, měli by být v pořádku, přece jenom tam není tak velký nápor na uši. Testování započne asi za týden.
     </p>
    </blockquote>
    <blockquote>
     <p>
      Absolutní úspěch! Po odstranění trávicího traktu a zraku a zlepšení jejich hmatu a sluchu jsme dosáhli 211% nárůst produktivity oproti počátečním testům. Management se rozhodl dát naší divizi čas navíc na dokončení projektu. A když pomyslím na to, že nám ten projekt prodali za vindru! Páni, já jsem snad v nebi!
      <br/>
      <em>
       EDIT:
      </em>
      Dnes jsme tu měli menší incident. Jeden z exemplářů utekl z ohrady a sebral nějaké vybavení. Vrátili jsme ho zpátky a pořádně ho tam zavřeli. Alan říkal, že se na ty dveře zítra pořádně podívá.
     </p>
    </blockquote>
   </div>
  </div>
 </div>
</div>
